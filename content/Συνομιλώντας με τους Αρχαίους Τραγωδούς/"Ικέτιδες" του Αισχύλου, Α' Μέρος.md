---

---
<iframe width="560" height="315" src="https://www.youtube.com/embed/icu_5dCkMrw?si=_l3t2vPNp9UrKUxw" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Η τραγωδία "Ικέτιδες" του Αισχύλου αποτελεί ένα έργο με βαθιές ρίζες στον λαϊκό μύθο, το οποίο αναδεικνύει το θέμα της βίας και της καταδίωξης της γυναίκας από τον άνδρα. Ο Αισχύλος, μέσα από την ανασύνθεση του μύθου, εστιάζει στην διεκδίκηση του δικαιώματος της γυναίκας στο σώμα της και καταγγέλλει την καταπάτηση αυτού του δικαιώματος ως ένα αιώνιο έγκλημα. Η παρουσίαση της Ιώς προσδίδει βάθος στην υπόθεση, συνδέοντας το παρόν με το παρελθόν και αναδεικνύοντας την διαχρονικότητα του γυναικείου αγώνα για ελευθερία και αυτοδιάθεση.

Η τριλογία, η οποία συμπληρώνεται από τα έργα "Αιγύπτιοι" και "Δαναΐδες", εξελίσσεται σε ένα δράμα εκδίκησης και κάθαρσης. Η βία των Αιγυπτίων στο πρώτο έργο οδηγεί στην ανταπόδοση από τις Δαναΐδες, ενώ η θεϊκή παρέμβαση της Αφροδίτης στο τρίτο έργο επιδιώκει τον συμβιβασμό και την κάθαρση από το έγκλημα. Μέσα από την τριλογία, ο Αισχύλος αναδεικνύει την ανάγκη συνδυασμού της δύναμης με τη φιλανθρωπία και προσφέρει ένα μονοπάτι γνώσης προς τους θνητούς.

---

## *Ολόκληρο το κείμενο της εκπομπής:*
(κλασσική μουσική)

## Εισαγωγή στις "Ικέτιδες" του Αισχύλου

Αγαπητοί μου ακροατές, η εκπομπή μας Συντροφιά με τους τραγικούς συνεχίζεται. Σήμερα θα γνωρίσουμε το πρώτο μέρος από το έργο του Αισχύλου "Οι Κέτιδες". Θα αρχίσουμε με κάποια εισαγωγικά, κάποιες πληροφορίες. Το αρχαιότερο ελληνικό δράμα που έχει διασωθεί, "Οι Ικέτιδες", βασίζεται σε έναν λαϊκό μύθο.

## Η Υπόθεση του Έργου

Οι πενήντα κόρες του Δαναού, που κατάγονται από την Ιώ, έρχονται μαζί με τον πατέρα τους στο Άργος, κυνηγημένες από τους πενήντα γιους του Αιγύπτου, οι οποίοι θέλουν να συνάψουν ανίερο γάμο μαζί τους. Ο Αισχύλος, ανασυνθέτοντας δημιουργικά αυτό το δημώδες υλικό, κατορθώνει να το προσαρμόσει στις υψηλές απαιτήσεις της τραγωδίας.

Αγγίζει, όπως και στον Προμηθέα, δεσμώτη, το θέμα της βίας. Δίνει ιδιαίτερη έμφαση στην κεντρική ηρωίδα του, συλλογικής αυτό το έργο, το Χορό των Δαναΐδων. Το έργο του γίνεται αυτός ο ομαδικός χορός της γυναίκας που καταδιώκεται από τον άντρα.

Καταδιωκόμενη από τον βίαιο άνδρα που του αρνήθηκε τον έρωτα, είναι αποφασισμένη να πεθάνει παρά να υποκύψει. Δεν υπάρχουν άτομα πουθενά. Είναι απλά η γυναίκα ενάντια στον άνδρα. Η γυναίκα που διεκδικεί το δικαίωμα στο σώμα της διακηρύσσοντας πως η καταπάτηση αυτού του δικαιώματος είναι ένα από τα αιώνια και ασυγχώρητα εγκλήματα.

Η παρουσίαση της Ιώς δίνει βάθος στην υπόθεση. Δείχνει πως οι γυναίκες αυτές δεν είναι οι πρώτες που πρέπει να αντιμετωπίσουν την ίδια δοκιμασία κι ούτε θα είναι οι τελευταίες. Οι πρόγονοί τους, Ιώ, κυνηγήθηκε με τον ίδιο τρόπο από τον Δία. Γενιές γυναικών έχουν υποστεί την ίδια τύχη. Το κακό αυτό είναι ένα μέρος του μυστηρίου του κόσμου.

Η κτηνώδης βία που ενσαρκώνεται στους γιους του Αιγύπτου, έρχεται σε αντίθεση με τη γενετική λεπτότητα των Δαναΐδων, ενώ οι γιοι του Αιγύπτου είναι από ιδιοσυγκρασία και παιδεία πιο κοντά στη βαρβαρική παρά στην ελληνική τους καταγωγή, αφού παρουσιάζονται λάγνοι, επιθετικοί και βίαιοι. Οι κόρες του Δαναού είναι πιο πολιτισμένες.

Ο Αισχύλος δίνει σαφή και αποκαλυπτική ανάλυση του κεντρικού ηθικού ερωτήματος, πέρα από αυτό που προκύπτει από τον ίδιο τον μύθο. Ο μύθος λέει ότι οι Δαναΐδες θεωρούσαν την ένωση που τους προτεινόταν αιμομικτική. Ο τραγωδός αναφέρει αυτή την άποψη, αλλά, αφού οι σύγχρονοί του δεν είχαν αντίρρηση για το γάμο ανάμεσα σε ξαδέρφια, δεν την τονίζει, αλλά μεταθέτει αλλού το βάρος, στην επιθετική στάση των γιων του Αιγύπτου, που ήταν αποφασισμένοι να παντρευτούν τις ξαδέλφες τους, έστω και με τη βία.

Μια μελέτη των "Ικέτιδων" μας βοηθάει να υποθέσουμε τι θα συνέβαινε στα δύο άλλα έργα της τριλογίας, "Αιγύπτιοι" και "Δαναΐδες", από τα οποία σώζονται λιγοστά αποσπάσματα.

## Πιθανή Εξέλιξη της Τριλογίας

Στο τέλος των "Ικέτιδων", ο αγγελιαφόρος των Αιγυπτίων κηρύσσει τον πόλεμο στο Άργος. Ο εχθρικός στρατός έχει ήδη αποβιβαστεί. Κατά συνέπεια, είναι πιθανό ότι η τραγωδία "Αιγύπτιοι" άρχιζε με την ήττα του στρατού του Άργους και ίσως την πολιορκία της πόλης. Πρέπει να κατέληγε σε διαπραγματεύσεις για το γάμο και να κορυφωνόταν στην συνωμοσία για την εκτέλεση των πενήντα γαμπρών. Η έξοδος στο τέλος του έργου πιθανώς να ήταν η τελετή του γάμου και η αποχώρηση των νεόνυμφων για τα γαμήλια διαμερίσματά τους.

Η βία που χρησιμοποιήθηκε από τους Αιγυπτίους στο πρώτο έργο πυροδοτεί την ανταπόδοσή της από τα θύματα στο δεύτερο. Η ύβρις απέναντι στο Δία, θεό των Ικετών, συνεχίζεται με τη βλασφημία ενάντια στο Δία, θεό της φιλοξενίας.

Το τρίτο έργο θα πρέπει να ξεκινούσε με την ανακάλυψη των σαράντα εννιά νεκρών και την δήλωση της Υπερμνήστρας ότι χάρισε τη ζωή στον άνδρα της, Λυγκέα, γιατί τον αγαπούσε. Αυτή την κατάσταση καλούνται να αντιμετωπίσουν οι πολίτες του Άργους, γιατί ο φόνος των φιλοξενούμενων αποτελεί μίασμα για την πόλη και απαιτεί εκδίκηση. Από την άλλη, ο Δαναός και οι κόρες του αντιμετωπίζουν την Υπερμνήστρα ως προδότρια και τον Λυγκέα ως εχθρό.

Η απόφαση πρέπει να παρθεί από τη συνέλευση των Αργείων, η οποία στις "Ικέτιδες" καταδίκασε την πρόκληση προς το πρόσωπο του Ικέσιου Δία και τώρα σίγουρα θα καταδικάσει την ασέβεια προς τον ξένιο Δία. Όμως, η καταδίκη των Δαναΐδων θα ερχόταν σε αντίφαση με τον οίκτο που μας προκάλεσαν στο πρώτο έργο, όταν αυτές ήταν τα θύματα. Το δίλημμα αυτό απαιτεί θεϊκή επέμβαση που έρχεται στο πρόσωπο της Αφροδίτης. Η λύση θα πρέπει να περιλαμβάνει ταυτόχρονα τον συμβιβασμό με το γάμο και την κάθαρση από το έγκλημα. Παράλληλα, θα ενίσχυε την πεποίθηση ότι ο Δίας, στην προσπάθειά του να δείξει στους θνητούς το μονοπάτι της γνώσης, συνδυάζει τη δύναμη με τη φιλανθρωπία.

## Η Ιώ και η Καταγωγή των Δαναΐδων

(κλασσική μουσική) Ας προσθέσουμε λίγα ακόμη για την υπόθεση του έργου, αγαπητοί μου. Η Ιώ, κόρη του Οινάχου, βασιλιά του Άργους, ήταν ιέρεια της Ήρας. Όταν ο Δίας την ερωτεύτηκε, η Ήρα από ζήλια τη μεταμόρφωσε σε δαμάλι.

Κυνηγημένη η Ιώ από τον οίστρο αλογόμυγα περιπλανήθηκε σ' όλη τη γη ώσπου έφτασε στην Αίγυπτο. Εκεί επανέκτησε την ανθρώπινη μορφή της και με το θεϊκό άγγισμα του Δία γέννησε γιο, τον Έπαφο. Απ' αυτόν προήλθε στη συνέχεια η Λύδια, η οποία γέννησε τον Βήλο. Από τη γενιά του Βήλου προέρχονται ο Δαναός κι ο Αίγυπτος.

Οι πενήντα γιοι του Αιγύπτου θέλησαν αργότερα να παντρευτούν με βία τις πενήντα θυγατέρες του Δαναού. Νιώθοντας απέχθεια για τέτοιο γάμο οι κόρες, έφυγαν με τον πατέρα τους για το Άργος, την πατρίδα της πρώτης μητέρας τους, της Ηώς, για να ζητήσουν άσυλο, προσπέφτοντας Ικέτιδες στον βασιλιά της χώρας, τον Πελασγό.

Ο αρχικός δισταγμός του βασιλιά να υπερασπιστεί το δικαίωμα ασύλου των Ικετιδών, ο θρίαμβος αυτού του δικαιώματος με την ψήφο του αργίτικου λαού, η άφιξη των επίδοξων μνηστήρων σε αναζήτηση των Δαναΐδων, την παράδοση των οποίων απαιτεί ο αγγελιαφόρος τους, τέλος, η απώθηση του απεσταλμένου αυτού από τον Πελασγό με την απειλή κήρυξης πολέμου, συνθέτουν αριστοτεχνικά την υπόθεση δράσης σ' αυτή την τραγωδία.

Η συνέχεια της ιστορίας, πιθανότατα, περιεχόταν σε δύο άλλες τραγωδίες του Αισχύλου, "Αιγύπτιοι" και "Δαναΐδες", από τις οποίες όμως σώζονται ελάχιστα αποσπάσματα.

Ο Δαναός αναγκάζεται να ενδώσει στην απαίτηση των ανιψιών του, αλλά επιβάλλει στις κόρες του την υποχρέωση να σκοτώσουν τους συζύγους τους την πρώτη νύκτα του γάμου. Όλες υπακούουν εκτός από την Υπερμνήστρα, η οποία από αγάπη σώζει τον σύζυγό της τον Λυγκέα. Για την ανυπακοή της αυτή δικάστηκε. Προς υπεράσπισής της έρχεται η Αφροδίτη, που ισχυρίζεται ότι η αγάπη του άνδρα και της γυναίκας καθαγιάζεται από την αγάπη του ουρανού και της γης.

## Η Σκηνή και ο Χορός των Δαναΐδων

(μουσική) Αισχυλού "Οι Κέτιδες". Μέρος πρώτο. Το σκηνικό. Ιερός χώρος κοντά στο Άργος. Γύρω βρίσκονται βωμοί και είδωλα θεών και στο βάθος διακρίνεται η πόλη. Μπαίνει ο χορός των Δαναΐδων και μαζί ο πατέρας τους ο Δαναός. Ακούμε το χορό.

Αγαπητοί μου ακροατές, ξεχάστε τώρα το μύθο. Και προσπαθήστε να αντιληφθείτε τις αιώνιες αρχές που θέλει να διδάξει ο Αισχύλος, η αρχαία τραγωδία.

Ο Δίας των κυνηγημένων. Βλέμμα πονετικό να ρίξει στο κοπάδι μας που αρμένισε το πέλαγος, κινώντας από τους αμμουδερούς γιαλούς του Νείλου. Φύγαμε αφήνοντας τη θεϊκή γη που με τη Σύρη γειτονεύει, όχι για φόνο, εξορισμένες με του λαού τη γνώμη, αλλά το μίσος για συγγενείς μας άνδρες και τη φρίκη για γάμο ντροπιασμένο με του Αιγύπτου, τους άθεους γιους.

Ο Δαναός πατέρας, σύμβουλος και μπροστάρης στο φευγιό μας, αφού τα ζύγισε όλα, τα αποφάσισε πως πιο καλό στα βάσανά μας θα 'τανε γοργοτάξιδα, περνώντας τη θάλασσα, να βρούμε αραξοβόλι στο Άργος, όπου εδώ η γενιά μας καυχιέται πως σαρκώθηκε από τον Δία το άγγισμα και τη θεία πνοή απάνω στην οίστριπλάνητη Δαμάλα.

Και σε ποια χώρα πιότερο από τούτη καλόβολη θα ερχόμαστε; Βαστώντας κλαδιά ικεσίας, με μαλλί ζωσμένα! Ω πόλη και ω γης! Νερά ξάστερα! Μεγάλοι θεοί του αιθέρα και του Άδη, πολυσέβαστοι δαίμονες! Των τάφων αθέντες και τρίτος εσύ, Δία σωτήρα, που σκέπεις τα σπίτια των δίκαιων ανθρώπων, δεχθείτε! Προσπέφτουμ' οι Κέτισσες με της χώρας το φιλεύσπολαχνο πνεύμα το γυναικείο κοπάδι μας και το αντίθετο πλήθος των γιων του Αιγύπτου, προτού στ' ακρογιάλι πατήσει το αμμόστρωτο, σπρώξτε με το γρήγορο παλισκάρι τους μεσοπέλαγα, να βρουν εκεί κακοχείμωνες μπόρες, ανέμους, βροντές, αστροπελέκια και στην άγρια μανία της θάλασσας να χαθούν, πριν μας πάρουν γυναίκες τους άθελά μας, τη συγγένεια απατώντας και του ύψιστου νόμου το δίκαιο.

Συνεχίζεται η προσευχή και η εξομολόγησις του χορού. Τώρα με δυνατή φωνή πέρα απ' τα πέλαγα να κράζω το θεϊκό μοσχάρι, βοηθό μου, το τέκνο της προγόνισάς, που ως ήρθε η μοιρόγραφτη ώρα, με την πνοή και το άγγισμα του Δία το γέννησε κι έπαφος έτσι τ' όνομα ταιριασμένο επήρε. Κι αφού τον κράξω μαρτυρά μου εδώ, στα χλοερά λιβάδια που έβοσκε η αρχαία μου μάνα, και τους παλιούς παραδαρμούς της εξιστορήσω, αλάθευτα σημάδια θα δώσω στο λαό της χώρας για τη γενιά μου τέτοια που θα δείχνουν απίστευτα. Όμως, όποιος τα λόγια μου προσέξει, θα πιστέψει.

Κι αν κάποιος βρίσκεται εδώ γύρω ντόπιος, που των πουλιών τη γλώσσα γνωρίζει, τον πικρό μου θρήνο γρικόοντας, θα λογιάσει πως ακούει το μοιρολόι της δυστυχισμένης γυναίκας του Τυρρέα, της γερακοκίνητης Αηδόνας. Της Αηδόνας που, αλλάργαπ' τα λημέρια της και τις δροσάτες ποταμιές διωγμένη, θρηνολαλεί στους νέους τώρα τόπους, κλαίγοντας του παιδιού της το χαμό, που με το ίδιο χέρι της εχάθη σφαγμένο πάνω στο βαρύ και φονικό θυμό της μάνας.

Έτσι κι εγώ, με πένθιμους σκοπούς οιωνικούς, τα μελαμψά ξεσκίζω τρυφερά μ' αγουλά μου και την αμάθυτη καρδιά πνίγω στα δάκρυα. Τον ανθό συνάζω του μοιρολογιού, γιατί με ζώνει σ' ήψυχη ο φόβος μήπως σ' αυτό μου το φευγιό από την αερία γη. Κανείς δικός μου δε με προστατέψει.

Όμως, θεοί προστάτες της γενιάς, πρόθυμα ακούστε μας το δίκαιο βλέποντας, κι άμα είναι της μοίρας να μη μας λάχει ολάκερο, τότε την ανομία χτυπώντας, δίκαια κρίντε τους γάμους ετούτους. Γιατί ακόμα κι όσοι στον πόλεμο κακό παθαίνουν και κυνηγημένοι, βρίσκουν προστασία στους θεοσέβαστους τρανούς βωμούς.

Μακάρι να τελειώσουν όλα καλά κι αληθινά κατά του Δία το θέλημα που πάντα στέκει βαθύ κι ανεξερεύνητο. Μα ξάφνου φλογάτο άστρο βολά στα σκότη, φέρνοντας στους εφήμερους ανθρώπους σκληρή και μαύρη τύχη. Αλάθευτα χτυπά. Δεν αστοχάει ποτέ η βουλή του Δία, σαν ωριμάσει τέλεια στο μυαλό του. Γιατί των λογισμών του οι δρόμοι συμπυκνοί και αξεδιάλυτοι στα φρένα του κυκλογυρίζουν, που δεν μπορείς να τους ξεκρίνεις.

Γκρεμίζει τους θνητούς από τις τρανές τους ελπίδες, στου χαμού τη συμφορά, χωρίς να οπλίζεται με βία. Τα πάντα στους θεούς με δίχως κόπο, στους ιερούς τους θρόνους καθισμένοι ψηλά στα ουράνια, τελειώνουν ατάραχοι την κάθε απόφασή τους. Μα τώρα την ανθρώπινη ας κοιτάξουν περηφάνια, πώς ξανά θρασεύει και σαν βλαστός ψηλώνει τον δικό μου γάμο, με πείσμα αγύριστο ποθώντας.

Μανία τη σκέψη της σουβλίζει μασίγας το κεντρί κι έτσι ξεχνά τη δολερή της τύφλωσης απάτη. Για τέτοιες μαύρες δυστυχίες στο δάκρυ βουτηγμένη κλαίω με θλιβερές πικρές φωνές. Αχ, που σε νεκρών ταιριάζουν μοιρολόι και μονάχη θρηνολογιέμαι ζωντανή! Σπλαχνίσου με, βουνίσια άπια χώρα! Νιώθεις, ω γη, τη βάρβαρη φωνή μου; Να, δες απανωτά, μπροστά σου ξεσκίζω τα σιδώνια πέπλα.

Πλήθος σωρεύουν στους θεούς θυσίες οι θνητοί σαν τους αγγίζει ο φόβος κι ο χαμός κοντοζυγώνει. Αλλοίμονο! Δεινά αξεδιάλυτα και σκοτεινά με ζώνουν. Πούθε το κύμα τούτο θα με βγάλει; Αλήθεια, τα κουπιά και το λινόδετο στέριο σκαρί, που βάσταε τη δύναμη του πέλαγου, με φέραν καλοταξιδεμένη εδώ. Κανένα παράπονο δεν έχω. Και μακάρι ο παντεπόπτης Δίας με τον καιρό τέλος αυτά να δώσει ευτυχισμένο.

Και η αγνή του Δία, η θυγατέρα θέλοντας όσα κι εγώ θέλω, τη σεμνή της όψη γυρνώντας πάνω, Θεέ μου, με βλέμμα σπλαχνικόν ας με κοιτάξει και με όλη της τη δύναμη οργισμένη για τον κατατρεγμό μου, ας με λυτρώσει. Παρθένα αυτή κι εμένα την παρθένα. Αλλιώς εμείς το μελαμψό, το ηλιοκαμένο γένος, στο διά της μαύρης γης και των νεκρών τους μύριους ξένους δέχεται.

Θα κατέβουμε βαστώντας κλαδιά ικεσίας, αφανισμένες από κρεμάλα μια και δε στάθηκαν βοηθοί μας οι θεοί του Ολύμπου. Ω Δία, με βαραίνει ο θεϊκός θυμός που κυνηγούσε την Ιώ. Αλλοίμονο, νιώθω της ομόκλινής σου την άγρια ζήλια να σκεπάζει τους ουρανούς. Απ' τη μανία του ανέμου θα 'ρθει καταιγίδα.

## Η Παρέμβαση του Δαναού

(χαλαρωτική μουσική) Και τελειώνει ο χορός με τούτα τα λόγια. Και τότε δίκαια με το Δία δε θα βαριγκομούν άμα δε στέρξει το τέκνο της Δαμάλας, σπέρμα δικό του, που έφερε στο φως κάποτε ο ίδιος. Κι αν τώρα την όψη στις προσευχές μας δεν συγκλίνει, μακάρι απ' τα ουράνια να μ' ακούσει.

(χαλαρωτική μουσική) Ακούμε τώρα τον Δαναό. Φρόνηση πρέπει να χουμε, παιδιά μου. Φτάσαμε εδώ με φρόνιμο καραβοκύρι, εμένα τον πιστό γερογονιό σας. Και τώρα πάλι στη στεριά είναι ανάγκη να σας φροντίσω. Και τις συμβουλές μου, λέω, να βάλετε βαθιά στον νου σας.

Σκόνη πυκνή θωρώ. Βουβό σημάδι πως έρχεται στρατός. Τριζοβολούνε τροχοί πάνω σε αξόνια. Να, ξεκρίνω καβαλλαρέους, μασπίδες και κοντάρια και σάμαξες φαρδιές, σύμπυκνο πλήθος. Της χώρας τούτης οι άρχοντες θα φτάσουν από μαντατοφόρους μιλημένοι για να μας δουν.

Μα κι αν ο λαός τούτος δίχως κακό σκοπό κοντοζυγώνει ή και από την οργή ερεθισμένος, θαρρώ το πιο καλό πως είναι, κόρες, εδώ στον αγωνίων θεών τον τόπο να μαζευτείτε. Πιο τερώ από κάστρο βαστά γερά ο βωμός. Άσπιστη ασπίδα. Εμπρός λοιπόν, βιαστείτε και κρατώντας σεμνόπρεπα στα αριστερά σας χέρια λευκοστεφάνω τα κλαδιά ικεσίας, σύμβολο και τιμή του ικέσιου Δία, στους ξένους να απαντάτε όπως ταιριάζει σε πρόσφυγες, με λόγια μετρημένα, ταπεινά και παράκληση γεμάτα, λέγοντας καθαρά πως το φευγιό μας δεν το χει βάψει φόνος.

Πρώτα απ' όλα καλά να το θυμόσαστε. Η φωνή σας θαρρετή να μην είναι, μήτε πάλι να δείχνει αναίδεια. Με ήρεμο το βλέμμα και όψεις σεμνή σταθείτε. Πριν της ώρας ποτέ να μη μιλάτε, ουδέ σε μάκρος. Αψίκωρος πολύ ο λαός του τόπου. Και μην ξεχνάτε αυτό, να υποχωρείτε. Είναι ο κατατρεγμένος ξένος πάντα μες στην ανάγκη και δεν πρέπει να χουν οι αδύναμοι ξεθαρρεμένα λόγια.

## Ανταπόκριση και Προσευχή

Α, στοχαστικά, σε γνωστικούς μιλάς, πατέρα. Απαντά ο χορός. Τις άξιες συμβουλές σου θα θυμάμαι κι ας μας συντρέξει ο πρόγονός μας ο Δίας. Ναι, συμφωνεί ο Δαναός. Βλέμμα πονετικό σε μας να ρίξει. Πατέρα, κοντά σου θέλω στους βωμούς να κάτσω. Μην αργοστέκεις, συμβουλεύει ο Δαναός. Τούτο θα μας σώσει.

Ο χορός πάλι προσεύχεται. Ω Δία, σπλαχνίσου μας, να μην αφανιστούμε. 'Αν το θελήσει ο Δίας', απαντά ο Δαναός, 'αυτά καλά τελειώνουν. Τώρα καλέστε και τον γιο του Δία, ετούτον (παύση) το λαμπερό, σωτήριο φως του ήλιου κράζω, τον αγνό Φοίβο απ' τα ουράνια εξορισμένο, να σπλαχνιστεί θνητούς ξέρει από τέτοιες τύχες, να μας παρασταθεί, να μας συντρέξει'.

'Κι ακόμα απ' τους θεούς ποιον να φωνάξω;' ρωτάει ο Χορός. 'Την τρίαινα τούτη θεϊκό σημάδι ολέπω. Ωραία μας έστειλε, ωραία να μας δεχτεί πάλι', εννοεί τον Ποσειδώνα. 'Κι άλλος ο Ερμής, αυτός που οι Έλληνες λατρεύουν', υπενθυμίζει ο Δαναός. 'Καλά μαντάτα λευτεριάς για μας να στείλει', παρακαλούν οι κόρες.

'Με ευλάβεια τους κοινούς βωμούς ετούτων των θεών όλων προσκυνάτε και στον άγιο τόπο να κάτσετε σας μάρει περιστέρες περίφοβες από συγγενικά γεράκια που γίνηκαν εχθροί και το δικό τους γένος πασχίζουν να μολύνουν. Ναι, να μολύνουν, γιατί, όταν πουλί σπαράξει άλλο πουλί, πώς θα 'ναι αμόλευτο; Και πώς μπορεί ένας άντρας αγνός να λέγεται, όταν με τη βία γυναίκα αρπάξει αθελητάτης, δίχως να στέρξει κι ο γονιός; Μέσα στον Άδη, μήτε νεκρός στην τιμωρία για τέτοια που 'καμεν έργα θα ξεφύγει.

Γιατί άλλος, ως λένε, δίασε εκεί στους πεθαμένους τα κρίματα όλα, σε στερνή δικάζει κρίση. Τα λόγια μου, λοιπόν, καλά σκεφτείτε κι έτσι να αποκρινόσαστε, που ωραία για μας ο κόπος τούτος να τελειώσει'.

## Η Άφιξη του Βασιλιά Πελασγού

Τη στιγμή αυτή μπαίνει ο βασιλιάς του Άργους με ένοπλη φρουρά. Ομιλεί ο βασιλιάς. 'Ποιο πλήθος είναι αυτό που χαιρετάμε, που φορεσιά ελληνόπρεπη δεν έχει, με πέπλα και στολίσματα βαρβάρων ντυμένο; Γιατί τα ρούχα σας δε μοιάζουν αργολικά, μηδέ από της Ελλάδας τους τόπους. Μα το πώς εδώ στη χώρα τολμήσατε άφοβα να 'ρθείτε δίχως κήρυκες και οδηγούς, μηδέ προστάτες, παράξενο είναι. Βέβαια, στον θεόν μας τους βωμούς μπρος θρόνο έχετε βάλει κλαδιά, καθώς τον ικετόν ορίζουν οι νόμοι. Απ' το σημάδι τούτο θα έχει η Ελλάδα κάτι να απεικάσει. Όσο για τ' άλλα, θα μπορούσε κάποιος πολλά να φανταστεί εδώ, αν δεν ήταν ο λόγος σου για να τα ξεδιαλύνει'.

'Σωστά για τη στολή μου τα είπες', απαντά φοβισμένα ο χορός. 'Όμως με ποιον μιλώ; Μ' απλό πολίτη, με ραβδούχο κήρυκα σεβαστό, ή με βασιλέα;' 'Λέγε μου κι αποκρύσου δίχως φόβο σ' αυτά', απαντά ο βασιλιάς.

Είμαι ο Πελασγός, ο γιος του ντόπιου Παλλέχθονα, αρχηγός στην πόλη τούτη. Σωστά από μέ' τον βασιλέα επήραν το παρανόμιοι Πελασγοί, που αυτήν καρπολογούν τη γη. Διαφεντεύω ολάκερη τη χώρα που ο Στρυμόνας, ο αγνός, ποτίζει δυτικά και δώθε. Ορίζω και των περαιβών τους τόπους πέρα από την Πίνδο προς την Παιονία και της Δωδώνης τα βουνά, εκεί που η άκρη της θάλασσας αρχίζει. Βασιλεύω σ' όλα τα μέρη αυτά.

Και η χώρα ετούτη απ' τον παλιό καιρό ονομάστηκε Απεία για χάρη ενός σοφού. Σαν ήρθε αντίκρυα από την Αυπακτία ο γιατρομάν της, Άπις, του Φοίβου γιος, καθάρισε όλον τον τόπο από τα θεριά τ' ανθρωποφάγα, που με βαρύ θυμό γεννοβολούσαν η γη, από το μίασμα μολυσμένοι φόνων παλαιών, δράκοντες πλήθος, άγρια τεράτων συντροφιά. Φάρμακα εκείνος σμίγοντας και σωτήρια γιατροσόφια με τέχνια ψεγάδιαστη, το Άργος έσωσε ολάκερο. Και έτσι από τότε βρήκαν αντίχαρη άξια τ' όνομά του να λεν στις προσευχές. Κι αφού σημάδια σού 'δωκα για να με γνωρίσεις, λέγε κι εσύ για τη γενιά σου τώρα. Και μην ξεχνάς, η πόλη τα πολλά λόγια δεν τα στέργει'.

'Σύντομα και καθάρια θα μιλήσω', απαντά ο χορός φοβισμένα. 'Καυχιόμαστε πως είμαστε από το Άργος, σπέρματα της καλύτεκνης Δαμάλας. Και θα αποδείξω πως σου λέω την αλήθεια'. Παραξενεύεται ο βασιλιάς. 'Δείχνουν απίστευτα όσα λες. Απίστευτα πως η γενιά σας από δω κρατάει. Μοιάζετε πιότερο με τις γυναίκες της Αφρικής και διόλου με τις ντόπιες. Ο Νείλος θα μπορούσε τέτοια φύτρα να θρέψει. Ή με κυπρέικο χαρακτήρα θά 'λεγα πως τεχνίτες άνδρες όμοιες με εσάς χάραξαν θηλυκές μορφές. Ακόμη και στις Ινδίες ακούω που γειτονεύουν με τους Αιθίοπες, γυναίκες τέτοιες καβάλα σε καμήλες να πηγαίνουν. Και με τις κρεοφάγες και παρθένες πολύ θα σας παρομοίαζα Αμαζόνες, αν είχατε ζωστή με τόξα. Τώρα θέλω να μάθω τούτο ακούγοντάς σας. Πώς είναι η ρίζα της γενιάς σας απ' το Άργος;'

## Συμπεράσματα

(μουσική) Αγαπητοί μου ακροατές, εδώ θα τελειώσει η σημερινή μας εκπομπή. Τα όσα λέει ο μύθος σας φοβίζουν. Μη μείνετε εκεί. Προσπαθήστε να αντιληφθείτε τι θέλει να πει ο μεγάλος τραγικός, πώς θέλει όλα αυτά τα τέρατα που υπάρχουν μέσα μας να τα εξημερώσει, να κάνει τη λάσπη πνεύμα, τον σατανά άγγελο, τη γη ουρανό.
Σας ευχαριστώ που με ακούσατε. Θα συνεχίσουμε.

(μουσική)
