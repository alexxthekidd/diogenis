<iframe width="560" height="315" src="https://www.youtube.com/embed/g3uRpQYMf5w?si=fKRBOnSZwLTOrkn2" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Το έργο "Βάκχες" του Ευριπίδη, το τελευταίο του και ένα από τα σημαντικότερα της παγκόσμιας λογοτεχνίας, εξετάζει την εμφάνιση του θεού Διονύσου στη Θήβα και την τραγική σύγκρουση με τον βασιλιά Πενθέα.

Ο Διογένης Μαλτέζος συνδέει το έργο με σύγχρονα ερωτήματα πίστης και ελεύθερης βούλησης, και προτείνοντας μια σύγκριση με τη χριστιανική θεώρηση της αγάπης και της ευσπλαχνίας.

**Συνολικά**, οι "Βάκχες" είναι μια τραγωδία που εξερευνά τη σύγκρουση μεταξύ λογικής και θρησκευτικής έκστασης, την τιμωρία της ύβρεως και την αναγνώριση της θεϊκής δύναμης. Το έργο παραμένει επίκαιρο, θέτοντας ερωτήματα για την ανθρώπινη φύση, την πίστη και την ελευθερία της επιλογής.



## *Ολόκληρο το κείμενο της εκπομπής:*
# Εισαγωγή

Αγαπητοί μου ακροατές, θα συνεχίσουμε και σήμερα με τον Ευριπίδη. Σήμερα θα γνωρίσουμε ένα από τα μεγαλοφυέστερα έργα της παγκόσμιας λογοτεχνίας. Είναι το έργο του Ευριπίδη "Οι Βάκχες". Πρέπει να γνωρίζετε ότι οι Βάκχες είναι το τελευταίο του έργο. Με αυτό το έργο αποχαιρέτησε τον κόσμο τούτο και μπήκε στην αιωνιότητα.

(μουσική υπόκρουση)


# Η εμφάνιση του Διονύσου στη Θήβα και η άρνηση αναγνώρισής του

Βρισκόμαστε στη Θήβα. Ο νέος θεός, ο Διόνυσος, έρχεται στη γη των Θηβαίων. Είμαστε μπροστά στο παλάτι του Κάδμου. Τώρα βασιλιάς είναι ο Πενθέας. Εδώ κοντά είναι ένα αναίδριο και ο τάφος της Σεμέλης. Ο Θεός παρουσιάζει τον εαυτό του. Είναι Θεός, είναι διογεννημένος. Διηγείται τη ζωή του, τους θριάμβους του αλλά και το σκοπό που τον απασχολεί, ότι ο βασιλιάς Πενθέας, η μάνα του και οι αδελφές της στη Θήβα αρνήθηκαν να τον αναγνωρίσουν Θεό και είπαν πως είναι ένας νόθος. Και φανερώνει το σκοπό του, ότι για να τιμωρήσει αυτούς που τον αρνούνται ήλθε εδώ και για να εδραιώσει τη θρησκεία του.


# Βακχική λατρεία και αντίδραση του Πενθέα

Ακούγονται οι ύμνοι εις τον νέο θεό. Ο θεός μπαίνει στην ψυχή των ανθρώπων και αυτοί γίνονται ένθεοι. Τους πιάνει ενθουσιασμός και τραγουδούν και ψάλλουν. Μαζί τους ψάλλει και ο χορός. "Μακάριος ο άνθρωπος που τις τελετές των θεών ξέρει και τη ζωή αγνός περνάει. Εμπρός, Βάκχες, από της Φρυγίας τα βουνά, τον Διόνυσο κατεβάστε, θεόν από θεό γεννημένο."

Έρχεται ο μάντης Τηρεσίας. Καλεί τον Κάδμο, τον απόμαχο βασιλιά, απ' το παλάτι. Έρχεται ο Κάδμος. Είναι και οι δύο λευκές κεφαλές, ντυμένες με στολή βακχικής λατρείας. Έχουν πιστέψει στη θεότητα του Διονύσου και πρόκειται να πάνε στον Κιθαιρώνα να μετάσχουν στη βακχική λατρεία. Συζητούν. Τυρεσίας. Μόνοι εμείς σωστά σκεπτόμαστε. Κάδμος. Τους θεούς εγώ θνητός δεν τους καταφρονώ. Τυρεσίας. Δε λεπτολογούμε πάνω στους θεούς. Όσα πατροπαράδοτα και όσα απ' τα παλιά τα χρόνια των πατέρων μας έχουμε, κανένας λόγος δε θα τα ρίξει κάτω. Κι αν ακόμα, με λεπτούς συλλογισμούς η σοφία βρίσκεται.

Αυτή τη στιγμή έρχεται ο Πενθέας. Ο νέος βασιλιάς και διάδοχος του Κάδμου. Επιστρέφει από ένα ταξίδι σε ξένη χώρα. Είναι θυμωμένος. Έχει πληροφορηθεί τα πάντα. Απειλεί τους πάντες και τα πάντα. Βρίζει το νέο θεό, βρίζει τις Βάκχες και μιλάει με περιφρόνηση προς τον Τειρησία και τον γερο Κάδμο. Αρνιέμαι να πιστέψω πως έχετε μυαλό, παππού, βλέποντας αυτά που κάνετε και εσύ και ο μάντης Τειρησίας. Πετάξτε από πάνω σας αυτά που φοράτε. Ντροπή! Και απευθυνόμενος προς τον Τειρησία.Θέλεις να φέρεις αυτόν τον θεό στον τόπο μας για να βγάλεις λεφτά; Τα άσπρα σου μαλλιά σε σώζουν.

Χορός. Επεμβαίνει. Τι ασέβεια! Δεν ντρέπεσαι τους θεούς, Πενθέα; Τειρησίας. Δεν έχεις μυαλό, νέε μου. Στα λόγια είσαι θρασύς, όμως δεν έχεις μυαλό. Γι αυτό γίνεσαι κακός πολίτης. Κάδμος. Καλά ο Τειρησίας σε συμβουλεύει, παιδί μου. Τώρα το μυαλό σου πετάει, πετάει εδώθε και ήθε. Και ενώ έχεις νου, δεν έχεις. Και φρονών, ουδέν φρονείς. Γιατί κι αν ακόμα θεός αυτός δεν είναι, ως πιστεύεις, όμως, εσύ να λες πως είναι και ίμη ούτος έστιν θεός, ως υφής παρασήλεγέσθω και κατά ψεύδου καλώς.

Πενθέας. Μη μεγγίζετε. Φύγετε. Πάρτε λοστούς και γκρεμίστε τους βωμούς, κάνοντάς τα όλα άνω κάτω. Πιάστε το νέο θεό. Φέρτε τον εδώ δεμένο. Θα τον σκοτώσει ο λαός με πέτρες. Τειρησίας. Κακομοίρη, δε νιώθεις που σε παρασύρ-- που σε παρασύρουν τα λόγια; Και πριν ποτέ τα μυαλά σου δεν είχες. Αλλά τώρα αποτρελάθηκες.


# Παρέμβαση του χορού και άφιξη αγγελιοφόρου

Παίρνει το λόγο ο χορός. Των αχαλίνωτων στομάτων και της άνομης αποκοτιάς το τέλος είναι η δυστυχία.Μα μια ήσυχη ζωή και φρονιμάδα ασάλευτα μένουν και τα σπίτια συγκρατούν. Μακριά είναι οι ουράνοι, μα ωστόσο από τα εθέ, από την αιθέρια κατοικία τους, τα ανθρώπινα τα βλέπουν. Ο σοφός άνθρωπος άσοφος δείχνεται. Κι ούτε οι σκέψεις που ξεπερνούν του ανθρώπου τη δύναμη να σταθούν μπορούν. Ο χρόνος της ζωής μας είναι λίγο. Όσο η ζωή βαστάει, αν κανένας τα μεγάλα κυνηγάει, ούτε όσα έχει δεν μπορεί να τα απολαύσει. Αυτά που είπε ο Πενθέας είναι τρελά φερσίματα και σκέψεις κακοκέφαλων ανθρώπων. Θεωρώ σοφό πως είναι μακριά να κρατάει κανείς καρδιά και νου από μικρόσοφους ανθρώπους. Τα έθιμα και τις λατρείες του απλού λαού αυτά μονάχα να δεχτώ μπορώ.

Την ώρα αυτή έρχεται ο υπηρέτης και φέρνει νέα παράδοξα, παράδοξες πληροφορίες. Είχαν πιάσει το θεό σύμφωνα με τη διαταγή του Πενθέα. Τον είχαν δέσει. Είχαν συλλάβει και τις Βάκχες, αλλά με τρόπο μυστηριώδη και θαυμαστό λύθηκαν τα δεσμά και όλοι δραπέτευσαν. Ο υπηρέτης τον βεβαιώνει ότι είδε πράγματα θαυμάσια και υπερφυσικά.


# Εμφάνιση Διονύσου και μεταμφίεση του Πενθέα

Αυτή τη στιγμή εμφανίζεται ο Διόνυσος. Συμβουλεύει τον Πενθέα να μην τα βάζει με τους θεούς. "Δεν πρέπει, Πενθέα, όπλα ενάντια στο Θεό να σηκώνεις.Αλλά κάθισε φρόνιμα. Αν ήμουν στη θέση σου, θα έκανα θυσία του Βάκχου και δε θα τα έβαζα με το 
<!-- ... existing content ... -->
Θεό εγώ που είμαι θνητός. Είναι σκληρό να κλωτσάς τα αγκάθια."Θύιμι αν τω Θεώ μάλλον ή θυμούμενος προς κέντρα λακτίζοιμι, θνητός ων Θεώ; Ο Πενθέας δεν πείθεται στις συμβουλές του Θεού να τους τιμωρήσει όλους. Όμως με όσα αποφασίζει να κάνει τη δική του καταστροφή προετοιμάζει.

(μουσική)

Επειδή ο Πενθέας ασέβησε προς τον Θεό και τον εξύβρισε, ο Διόνυσος αποφασίζει να τον καταστρέψει. Του βάζει στο μυαλό τον πειρασμό να μεταμφιεσθεί και να πάει κρυφά στον Κιθαιρώνα για να δει τα όργια των Βακχών. Μεταξύ αυτών είναι και η μητέρα του, η Αγάθη.


# Προφητείες του χορού και μεταμφίεση Πενθέα σε Βάκχη

Ο χορός υποψιάζεται το κακό που έρχεται. Η δύναμη των θεών είναι ασφαλής. Τιμωρεί τους ανθρώπους εκείνους που κακοκέφαλοι δεν προσκυνούν το Θεό. Εδρεύουν οι θεοί με χίλιους τρόπους. Αργούν, αλλά τσακώνουν το Θεομπαίχτη. Δεν πρέπει ο άνθρωπος να αρνείται τα θεία. Να πιστεύει πρέπει και να στοχάζεται όσα προστάζουν οι αιώνιες συνήθειες για τους θεούς, γιατί μάταιο ξόδεμα είναι να νομίζεις πως αξίζει κάτι το να ζητάς να βρεις ποια είναι η ουσία των θεών. Άλλο είναι τα σοφά. Μακαρίζω εκείνον που η ζωή του, όσο για το σήμερα είναι ευτυχισμένη.

Έτσι, ο Πενθέας ντύνεται Βάκχη. Περνά μέσα από τους δρόμους της πόλης. Ο Θεός σάλεψε τα λογικά του. Ήδη νικήθηκε ο αρνητής. Θριαμβεύει η δύναμη του Θεού. Ο χορός προφητικά βλέπει την καταστροφή του Πενθέα. Ξέρει ότι σε λίγο θα τον κατασπαράξουν οι Βάκχες. Και γεμάτος δέος λέει. Αν έχουμε γνώμη φρόνιμη, αν ακολουθήσουμε το δρόμο του Θεού, θα ζήσουμε ζωή άλυπη.


# Ο θάνατος του Πενθέα και η τραγωδία της Αγάθης

Ακολουθεί σκηνή τρομερή. Έρχεται αγγελιοφόρος και λέει τη φοβερή είδηση Πάει ο Πενθέας. Ο Πενθέας δεν υπάρχει πια! Και λέει Λεπτομέρειες. Ο Πενθέας κι εγώ φτάσαμε στον Κιθαιρώνα και κρυφτήκαμε καλά να μη μας δουν οι Βάκχες και βλέπαμε όσα έκαναν. Την ώρα αυτή από τον αιθέρα ακούστηκε μια φωνή. Ήταν η φωνή του θεού Διόνυσου. Γυναίκες, σας φέρνω αυτόν που εσάς και τις τελετές μου κοροϊδεύει. Εκδικηθείτε τον. Όλες ταράχτηκαν. Περισσότερο η μητέρα του, η Αγάθη, και οι αδελφές της έτρεξαν αγριεμένες, αγριεμένες και τον έπιασαν. Πρώτη και καλύτερη η μητέρα του. Αυτή έκανε την αρχή του φόνου. Ο Πενθέας τρομάζει και πετάει από το κεφάλι του την ταινία για να τον γνωρίσει η μητέρα του.Εγώ μάνα είμαι, εγώ ο γιος σου ο Πενθέας. Λυπήσου με μάνα, λυπήσου το παιδί σου, Μη με σκοτώνεις. Εκείνη δεν καταλαβαίνει τίποτε. Βγάζει αφρό απ' το στόμα. Αληθόρριζα τα μάτια της. Δεν ήταν στα συγκαλά της. Το βακχικό πνεύμα την κατείχε. Και η ίδια και οι αδελφές της, η Αντινόη και η Οινό του ξεσχίζουν τις σάρκες, πετούν τις σάρκες του δύστυχου Πενθέα, δώθε, κείθε. Και το άθλιο κεφάλι του το κόβει η ίδια η μάνα του και τον πήγε εις ένα άκρο του θύρσου και τον κουβαλάει φέρνοντας το προς την πόλη, ενώ ψάλλει προς τον καλλίνικο Θεό.

Η Αγάθη φτάνει στην πόλη κρατώντας το κεφάλι του γιου της. Πιστεύει ότι είναι το κεφάλι ενός μικρού λιονταριού. Καλεί τους κατοίκους της Θήβας. Ω! Εσείς που κατοικείτε την Καλοπύργο, τη Θήβα, ελάτε να δείτε το κυνήγι που πιάσαμε εμείς οι θυγατέρες του Κάδμου. Έρχεται ο κόσμος. Έρχεται και ο γερο Κάδμος. Φρίττουν όλοι στο θέαμα. Ιδιαίτερα φρίττει ο πατέρας της. Ω, συμφορά μου! Τέτοια συμφορά κανείς ποτέ δεν είδε. Φόνο με τα ίδια σου τα χέρια έκανες, ω ταλαίπωρη κόρη μου!Συμφορά δική μου και δική σου! Ο Θεός δίκαια μας κατέστρεψε. Η δυστυχισμένη Αγάθη συνέρχεται σιγά σιγά και βλέπει τη συμφορά και αρχίζει θρήνο αβάσταχτο. Η μάνα παίρνει συνείδηση της πράξης της. Αντιλαμβάνεται ότι αυτή η ίδια θανάτωσε το παιδί της. Αντιλαμβάνεται ότι ο Διόνυσος έφερε αυτή την καταστροφή και πως όλος ο ξεσηκωμός των Θηβαίων γυναικών που ανάμεσά τους ήταν οι τρεις θυγατέρες του Κάδμου, αυτές που είχαν αρνηθεί τη θεότητα του Διονύσου, δεν ήταν παρά έργο σατανικό του Διονύσου, που τις ενέπλεξε στη Βακχεία για να τιμωρήσει τελικά όσους τον αρνήθηκαν. Έτσι τιμωρεί ο Θεός Διόνυσος τους διώκτες του, τον Πενθέα και την Αγάθη.

(μουσική)


# Συμπέρασμα και προσωπική ερμηνεία

Αγαπητέ ακροατή, η Αγάθη που θρηνεί είσαι εσύ. Ο Πενθέας που είναι σφαγμένος, είσαι εσύ. Η τραγωδία αφορά εσένα. Άλλαξε το όνομα του Θεού και θα βρεθείς μπροστά στο δικό σου Θεό. Θα παλέψεις μαζί του. Θα τον δεχτείς. Θα τον αρνηθείς; Θα σηκώσεις κεφάλι μπροστά του; Θα ταπεινωθείς ή θα ζητήσεις το έλεός του; Θα ζήσεις μαζί του ή θα πεις ότι δε σου χρειάζεται; Έχουν αλήθεια τα λόγια του Κάδμου ή τα απορρίπτεις; Πιστεύεις ότι ο Πενθέας έφταιξε και έπρεπε να τιμωρηθεί έτσι;Μήπως και ο Πενθέας είχε δίκιο;Πολλά τα ερωτήματα. Έλεος και φόβος μας συνέχει. Είμαστε τραγικοί, γιατί είμαστε ελεύθεροι να αποφασίσουμε. Αποφασίστε, λοιπόν, εσείς. Θα ζήσουμε με Θεό ή χωρίς Θεό; Επιτρέψτε μου, όμως, να πω και εγώ τη δική μου απάντηση. Σέβομαι την ελευθερία σας. Δε σας δεσμεύει καθόλου η δική μου απάντηση. Αν ο Ευριπίδης συμβουλεύει ότι πρέπει να πιστεύουμε στο Θεό και ο Θεός αυτός που γνωρίζει είναι ένας παράξενος, εκδικητικός Θεός, τότε εμείς που γνωρίσαμε τον Ιησού, την πηγή της αγάπης και της ευσπλαχνίας, είναι πολύ πιο εύκολο να απαντήσουμε θετικά και να ζήσουμε αγαπώντας και αγαπώμενοι. Είναι μεγάλο προσόν να έχεις συνοδοιπόρο τον Ιησού και να ανεβαίνεις τον ανηφορικό δρόμο της ζωής συντροφιά μ' αυτόν.

(μουσική)
