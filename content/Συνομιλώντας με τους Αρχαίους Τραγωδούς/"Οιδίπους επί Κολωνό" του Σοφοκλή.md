<iframe width="560" height="315" src="https://www.youtube.com/embed/ujO7ZYPRRR8?si=igZU8Q-YwgqDqweJ" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Η τραγωδία "Οιδίπους επί Κολωνό" του Σοφοκλή αποτελεί ένα έργο βαθιάς ανθρώπινης αξίας και φιλοσοφικού στοχασμού. Ο κεντρικός ήρωας, Οιδίπους, εξόριστος και τυφλός, φτάνει στον Κολωνό αναζητώντας την τελική του ανάπαυση. Μέσα από τις περιπέτειές του, τις συναντήσεις με διάφορα πρόσωπα όπως ο Θησέας και ο Κρέοντας, και τις συγκρούσεις με τους γιους του, αναδεικνύονται θέματα όπως η μοίρα, η δικαιοσύνη, η συγχώρεση και η ανθρώπινη αξιοπρέπεια. Ο Σοφοκλής, με τη μοναδική του ποιητική δεινότητα, δημιουργεί ένα έργο που συγκινεί και προβληματίζει, προσφέροντας μια βαθιά κατανόηση της ανθρώπινης ύπαρξης και των ηθικών διλημμάτων που τη συνοδεύουν.

Η τραγωδία κορυφώνεται με τον θάνατο του Οιδίποδα, ένα γεγονός που περιβάλλεται από μυστήριο και θαυμασμό. Ο θάνατός του δεν είναι απλώς ένα τέλος, αλλά μια αποθέωση, μια υπέρβαση της ανθρώπινης φύσης. Μέσα από τον θρήνο των θυγατέρων του και τις παρηγορητικές κουβέντες του Θησέα, αναδεικνύεται η σημασία της αποδοχής της μοίρας και της ελπίδας για το μέλλον. Ο Σοφοκλής, με την τραγωδία αυτή, αφήνει μια διαχρονική παρακαταθήκη για την ανθρώπινη αντοχή και την αναζήτηση της αλήθειας, ακόμη και μέσα από τις πιο σκοτεινές στιγμές της ζωής.


---


## *Ολόκληρο το κείμενο της εκπομπής:*
# Σοφοκλέους "Οιδίπους επί Κολωνό"

(μουσική παρασκηνίου)

## Η Υπόθεση του Έργου

Ο Οιδίπους, ο τυφλός και εξόριστος πρώην βασιλιάς της Θήβας, φτάνει μετά από περιπλάνηση στον αθηναϊκό δήμο του ήπιου Κολωνού, οδηγούμενος από την κόρη του Αντιγόνη. Κάθεται σε έναν βράχο μέσα στο ιερό άλσος των Ευμενίδων και ανακαλύπτεται από κάποιον κάτοικο που τον διώχνει. Ο Οιδίπους αρνείται να φύγει επικαλούμενος χρησμό, σύμφωνα με τον οποίο το μέρος αυτό θα είναι ο τόπος της τελικής του ανάπαυσης.

Στο μεταξύ έρχεται εκεί και η άλλη κόρη του Οιδίποδα, η Ισμήνη. Ο Κολωνιάτης συγκεντρώνει τους γέροντες του τόπου. Αυτοί λυπούνται τον αδύναμο γέροντα και την κόρη του, αλλά μόλις πληροφορούνται το όνομά του τρομοκρατούνται και τον διατάζουν να φύγει.

Ο Οιδίπους επικαλείται την περίφημη αθηναϊκή φιλοξενία και ζητά να συναντήσει τον βασιλιά της πόλης. Ο Θησέας φτάνει και ο Οιδίπους του ζητά προστασία όσο ζει, καθώς και ταφή όταν πεθάνει. Ο Θησέας του τα υπόσχεται.

Έρχεται ο Κρέων και μετά την αποτυχία του να πείσει τον Οιδίποδα να τον ακολουθήσει στη Θήβα, απάγει τις κόρες του και είναι έτοιμος να πιάσει και τον Οιδίποδα. Τη στιγμή εκείνη επεμβαίνει ο Θησέας, κατακρίνει τις πράξεις του Κρέοντα και τον αναγκάζει να τον οδηγήσει στις κοπέλες.

Πραγματικά, μετά από λίγο επιστρέφει φέρνοντας μαζί του την Αντιγόνη και την Ισμήνη. Στην Αθήνα φτάνει ο Σικέτης, ο γιος του Οιδίποδα πολυνίκης και επιθυμεί να δει τον πατέρα του και να του ζητήσει τη βοήθειά του. Ο Οιδίπους αρνείται και τον διώχνει, ρίχνοντάς του φοβερή κατάρα.

Τότε ακούγεται κεραυνός και ο Οιδίπους καταλαβαίνει πως το τέλος του πλησιάζει. Ξεκινά για εκεί όπου θα συναντήσει το θάνατο, ακολουθούμενος από το Θησέα και τις κόρες του. Αποχαιρετά τα παιδιά του και προχωρεί μαζί με το Θησέα, που είναι ο μόνος που πρέπει να ξέρει τον τόπο της ταφής του. Οι κόρες του θρηνούν το χαμό του πατέρα τους, αλλά ο βασιλιάς της Αθήνας τους υπόσχεται κάθε φροντίδα για το μέλλον.

(μουσική παρασκηνίου)

## Άφιξη στον Κολωνό

Ο Οιδίπους, γέροντας τυφλός και φτωχός, με συντροφιά την Αντιγόνη που τον παραστέκει σε κάθε του βήμα, φτάνει στο προάστιο των Αθηνών, τον ήπιο Κολωνό, κοντά στο ιερό άλσος των Ευμενίδων. Έτσι που είναι κουρασμένος από την καταθλιπτική οδοιπορία του, ζητάει να καθίσει και να μάθει πού βρίσκεται.

Η Αντιγόνη του απαντάει ότι δεν ξέρει πως λέγεται ο τόπος, αλλά ότι εκεί κοντά είναι η Αθήνα, γιατί βλέπει τα κάστρα της και του περιγράφει τον τόπο που φτάσανε. Είναι, λέει, πλημμυρισμένος από δάφνες, ελιές και αμπελοκλήματα και πλήθος αηδόνια τραγουδούν στις φυλλωσιές τους, πράγμα που την κάνει να πιστέψει πως ο τόπος είναι ιερός, δηλαδή αφιερωμένος στους θεούς.

Στο μεταξύ έρχεται κάποιος ντόπιος από τον Κολωνό. Ο Οιδίπους ζητάει πληροφορίες, μα εκείνος λέει στον γέροντα πως πρέπει να βγει έξω από το ιεροτόπου που πατεί, γιατί απαγορεύεται να μένει εκεί. Έτσι μαθαίνει πως ο τόπος εκείνος είναι αφιερωμένος στις φοβερές θεές τις Ευμενίδες.

Εύχεται λοιπόν σ' αυτές να τον δεχθούνε σπλαχνικά, να τον δεχθούν ως ικέτη τους, γιατί μια που ήρθε σε αυτό το μέρος δεν έχει πια στο νου του να φύγει. Φανερό πως τότε ο Οιδίπους εννόησε τη σημασία του χρησμού που του δόθηκε από το Λοξία, πως έμελλε να πεθάνει εκεί.

Ο Κολωνιάτης δεν τόλμα πια να τον διώξει και του απαντά με καλοσύνη. Ο τόπος αυτός, του λέει, είναι ο Κολωνός και κυβερνάται από το βασιλιά της χώρας, το Θησέα. Ο Οιδίπους τον παρακαλεί να φωνάξουν το Θησέα, γιατί αν θα θελήσει να τον βοηθήσει, έχει ο ίδιος να τον ωφελήσει πολύ.

Φεύγει ο πολίτης, συμβουλεύοντας τον να μη βγει από εκεί έως τη στιγμή που θα καλέσει τους ντόπιους για να αποφασίσουν για την τύχη του. Ο Οιδίπους προσεύχεται τότε στις Ερινύες να μη φανούν σκληρές σ' αυτόν και στο Θεό Απόλλωνα που του προφήτεψε ότι θα πεθάνει στο τέμενος των σεβάσμιων αυτών θεών.

## Συνάντηση με τους Γέροντες του Κολωνού

Ξαφνικά αντιλαμβάνεται η Αντιγόνη τον ερχομό κάποιων γερόντων που κοιτάζουν με προσοχή στο μέρος εκείνο. Ο Οιδίπους παρακαλεί την κόρη του να τον κρύψει πιο βαθιά μέσα στο άλσος, για να μάθει τις προθέσεις των γερόντων και ανάλογα να πράξει.

Ο χορός των γερόντων απαρτίζεται από δεκαπέντε Κολωνιάτες που ψάχνουν να βρουν εδώ και εκεί τον ασεβή γέροντα που τόλμησε να πατήσει το ιερό άλσος. Συμπεραίνουν πως ο άνθρωπος δεν μπορεί να είναι παραξένος, γιατί αλλιώς δεν θα τολμούσε όχι μόνο να πλησιάσει το μέρος εκείνο, μα και να το αντικρίσει καν, όπως ακριβώς συμβαίνει με αυτούς που σκυφτά περνούν μουρμουρίζοντας τις προσευχές τους.

Την ώρα που τον αναζητούν, ακούνε ξαφνικά τη φωνή του και σε λίγο τον βλέπουν με φρίκη να παρουσιάζεται μπροστά τους με την άθλια θωριά του. Τον ρωτούν ποιος είναι; Εκείνος, έπειτα από πολλούς δισταγμούς, αποκαλύπτει tο όνομά του, πράγμα που ο χορός τ' ακούει με μεγάλο δέος, γιατί τους είναι γνωστή η ανόσια ιστορία της ζωής του.

Τον παρακινούν να φύγει ευθύς από τα σύνορα της χώρας τους για να μην τη μολύνει. Η Αντιγόνη στο μεταξύ με το τραγούδι της, ικετεύει τους γέροντες να την σπλαχνιστούν και να μη διώξουν τον άμοιρο πατέρα της. Σε ό, τι αγαπάς. Σε εξορκίζω στο τέκνο σου, στη γυναίκα σου, στο Θεό σου.

Γέρο, αν το καλοεξετάσεις δε θα βρεις θνητό κανέναν που να ξέφυγε τη συμφορά του, αν ο Θεός το είχε αποφασίσει. Ο χορός λυπάται και την Αντιγόνη και τον πατέρα της, αλλά φοβάται τους θεούς και δεν μπορεί να υποχωρήσει.

Με την καινούργια άρνηση ο Οιδίπους επικαλείται τη θεοσέβεια και τη φιλοξενία των Αθηναίων, δικαιολογώντας το φόνο του πατέρα του, που άλλωστε τον σκότωσε γιατί βρέθηκε στην ανάγκη να αμυνθεί και ακόμα γιατί δεν ήταν κύριος της θέλησής του, αφού μοιραία εκείνοι που τον γέννησαν τον έφεραν στον κόσμο με βεβαρυμμένη την ύπαρξή του από το έγκλημα και τη δυστυχία. Τους θερμοπαρακαλεί να τον δεχτούν, γιατί όχι μονάχα έτσι θα ικανοποιήσουν τη θέληση των θεών, μα και γιατί ήρθε για να φέρει στον τόπο τους ωφέλεια, όπως θα το μάθουν όταν θα ρθει ο βασιλιάς τους για να του μιλήσει.

Ο Χορός αισθάνεται οίκτο για τον πολύ βασανισμένο γέροντα και του δίνει θάρρος λέγοντάς του ότι ο Θησέας θα ρθει σαν ακούσει μονάχα τ' όνομά του. Απάνω σε αυτά η Αντιγόνη βλέπει να έρχεται η αδελφή της η Ισμήνη με ένα πιστο υπηρέτη της που την ακολουθεί.

## Άφιξη της Ισμήνης και οι Διενέξεις στη Θήβα

Απ' τα λόγια της σε λίγο μαθαίνει ο Οιδίπους ότι ανάμεσα στους γιους του, τον Πολυνείκη και τον Ετεοκλή γεννήθηκε μεγάλη έχθρα και φρικτός ανταγωνισμός για το θρόνο. Ότι ο Ετεοκλής, ο μικρότερος γιος, άρπαξε την εξουσία από τον Πολυνείκη και τον έδιωξε από την πατρίδα.

Ο Πολυνείκης κατέφυγε στο Άργος, όπου παντρεύτηκε την κόρη του εντόπιου βασιλιά και ετοιμάζει αργίτικο στρατό για να χτυπήσει τη Θήβα. Γι' αυτό εδόθηκε χρησμός στους Θηβαίους ότι η σωτηρία τους κρέμεται από τη στιγμή που θα έχουν στην κατοχή τους τον Οιδίποδα ζωντανό ή πεθαμένο. Σε λίγο, προσθέτει η Ισμήνη, θα ρθει εδώ ο Κρέον για να τον πάρει.

Η διήγηση αυτή ανακαλεί στη σκέψη του Οιδίποδα τη νομιμότητα που του έδειξε ο Κρέον και την κακή συμπεριφορά των δύο παιδιών του, που προτίμησαν από την αγάπη του πατέρα την εξουσία. Τελειώνοντας, λέει πως ποτέ δε θα θελήσει να πάει μαζί τους, αλλά θα μείνει στην Αττική γη. Φτάνει οι Αθηναίοι με τις σεβαστές θεές Ευμενίδες να θελήσουν να δεχθούν την ικεσία του.

Ο χορός συγκινημένος τον συμβουλεύει τότε να προσφέρει θυσία καθαρμού και του δίνει λεπτομερεικα πληροφορίες για το τυπικό της λατρείας. Μα επειδή ο τυφλός Ικέτης δεν μπορεί να βαδίσει, γιατί δεν βλέπει, στη θέση του πηγαίνει για να προσφέρει τις εξιλαστήριες χοές η Ισμήνη. Έτσι ο ποιητής προετοιμάζει με τέχνη την αρπαγή της.

## Οδύνη και Αποκάλυψη του Παρελθόντος

Ο χορός στον Κομό, που είναι ένας λυρικός διάλογος ανάμεσα στο χορό και τον Οιδίποδα, έχει την περιέργεια να μάθει περισσότερα από την τραγική ζωή του. Αν και ξέρει πως το να ανακινεί κανένας παλιά κακά είναι κάτι το πολύ σκληρό. Μάταια ο δύστυχος γέροντας του σικετεύει να μην τον αναγκάσουν να διηγηθεί πράγματα τόσο δυσάρεστα που τον καταθλίβουν.

Στο τέλος αναγκάζεται να ομολογήσει πως παντρεύτηκε τη μάνα του χωρίς να το ξέρει και πως έκανε παιδιά μαζί της. Μα αυτά, λέει, δεν είναι πράξεις, είναι παθήματα. Όλα αυτά δεν τα έκανα, τα έπαθα, γιατί χωρίς να ξέρει ήταν γραφτό του να υποπέσει στα αμαρτήματα αυτά. Και έτσι μπροστά και στο νόμο τώρα είναι καθαρός. Άνους εφόνευσα και όλαισα νόμο δε καθαρός.

## Άφιξη του Θησέα και η Υπόσχεση Προστασίας

Τώρα έρχεται ο Θησέας που ξέρει τα ατυχήματα του Οιδίποδα και είναι πρόθυμος να τον συντρέξει, γιατί και ο ίδιος στις περιπλανήσεις του εγνώρισε την ανθρώπινη δυστυχία και έπειτα σαν θνητός ξέρει καλά τη μοίρα του ανθρώπου. Ο Οιδίπους τον ευχαριστεί για τα ευγενικά του αισθήματα και του λέει πως ήρθε για να του χαρίσει το άθλιό του σώμα, που θα φέρει μεγάλο κέρδος στην Αθήνα.

Το κέρδος αυτό θα φανεί αργότερα, όταν πεθάνει ο Οιδίπους και θαφτεί από το Θησέα. Ο τάφος του Οιδίποδα θα εξασφαλίσει τη νίκη σε εκείνους που θα τον κατέχουν. Μια μέρα, λέει, οι Θηβαίοι θα συγκρουστούν με εσάς τους Αθηναίους, παρόλο που τώρα είναι φίλοι. Γιατί όλα, παιδί μου, αλλάζουν. Αγαπητέ γιε του Αιγαία! Μόνο οι θεοί γεράματα δεν ξέρουν, μήτε και θάνατο. Όλα τα άλλα ο χρόνος ο παντοδύναμος τα αναστατώνει. Γερνάει η δύναμη της γης, γερνάει το κορμί, πεθαίνει η πίστη και γεννιέται η απιστία. Και δεν έχουν το ίδιο φρόνημα ο φίλος με το φίλο διόλου, μήτε πόλη με πόλη. Γιατί τώρα σε τούτους εδώ και αύριο στους άλλους η αγάπη αλλάζει και γερνάει σε μίσος και το μίσος πάλι σε φιλία. Όλα παιδί μου, αλλάζουν.

Περισσότερα όμως δε θέλει να φανερώσει από εκείνα που δεν του επιτρέπονται να πει. Ο Θησέας πια δεν μπορεί να του αρνηθεί τίποτε. Έτσι δίνει στον ξένο να διαλέξει αν προτιμά να μείνει στον Κολωνό ή να τον ακολουθήσει στο παλάτι του. Ο Οιδίπους, παρόλο που θα θελε να τον ακολουθήσει και να ζήσει μαζί του, προτιμά να μείνει εδώ, σε αυτό τον τόπο, όπου η μοίρα του έγραψε να πεθάνει και να νικήσει εκείνους που τον έδιωξαν από την πατρίδα. Ζητάει λοιπόν μονάχα την προστασία του Θησέα κατά των Θηβαίων, που θα έρθουν σύντομα για να τον απαγάγουν.

Ο Θησέας του δίνει κουράγιο μαζί με την υπόσχεση που είναι ισοδύναμη με όρκο. Κανένας δε θα τον πάρει χωρίς τη θέλησή του, γιατί αρκεί και μόνο το όνομά του να τον προφυλάξει από κάθε κακό.

## Ύμνος στον Κολωνό και την Αθήνα

Ο χορός, παίρνοντας αφορμή από την προστασία που έδωσε ο βασιλιάς στον δυστυχισμένο Οιδίποδα, τραγουδάει σε δύο στροφές με τις αντιστροφές τους την ομορφιά της φύσης του Κολωνού και το μεγαλείο της Αθήνας. Στην πρώτη στροφή μιλάει για το αηδόνι που λημεριάζει στα μέρη αυτά, μαζί με τη χαρούμενη και εύθυμη συντροφιά του Διόνυσου, που εδώ έχει τη συνήθεια να περνάει τις ώρες του με τις θεϊκές του βάρκες παραδομένες στο βαψικό του όργιο. Στην αντιστροφή τραγουδάει τον Νάρκισσο και τον Κρόκο που είναι ατίμητα θεϊκά στολίδια.

Λέει για τα τρεχούμενα νερά του Κηφισού που τρέφουν τα χωράφια, για τους χορούς των Μουσών, για την Αφροδίτη και στη δεύτερη στροφή για την ελιά που εδώ και σε αυτά τα μέρη πρωτοφύτρωσε και που την προστατεύει ο Δίας και η γαλανομάτα Αθήνα. Στη δεύτερη αντιστροφή για τα περίφημα άλογά της και για τα γρήγορα καράβια που σ' αυτά βασίζει τη δύναμή της και τη δόξα της η Αθήνα. Ο ύμνος αυτός είναι ο ωραιότερος ανάμεσα σε όλους τους ύμνους των αρχαίων ποιητών και δίκαια επαινέθηκε, πολύ αγαπητοί μου ακροατές.

## Σκέψεις για τη Ματαιότητα της Ζωής

Συνέχεια ο χορός. Έχοντας μπροστά στα μάτια του τις συμφορές του Οιδίποδα, ελεημολογεί την ανθρώπινη ματαιότητα και την ανόητη επιθυμία της μακροβιότητας. Η ζωή έχει περισσότερες λύπες, βεβαιώνει, παρά χαρές. Γι' αυτό το καλύτερο στον άνθρωπο θα ήταν να μην είχε γεννηθεί ή αν γεννηθεί, σύντομα να πεθάνει. Ας ακούσουμε τα λόγια του χορού.

(Μουσική)

Όποιος ποθεί να ζήσει χρόνια πολλά και να ψηφά το μέτριο, για μένα σίγουρα θα είναι τρελός. Γιατί είναι γεμάτες από λύπες της μακρινής ζωής οι μέρες και ούτε την ευτυχία του θα βρει αυτός που λαχταράει να ζήσει ακόμα πιο πολύ και από ότι του έχουν γραφτεί του οι μοίρες. Γιατί στερνά θέλει να πληρώσουμε το χρέος μας όλοι με τη σειρά μας, δίχως τραγούδια γάμου, δίχως λαγούτα, δίχως χαροκόπια, στο θάνατο που έρχεται στερνά.

Το πιο καλύτερο θα ήταν να μη γεννιόταν κανείς. Μα μια και έχει γεννηθεί κι αυτό καλό, να φεύγει πάντα όσο μπορεί πιο γρήγορα και να γυρνάει εκεί απ όπου από καιρό έχει ξεκινήσει. Γιατί όταν περάσει η Νιότη η ελαφρόμυαλη, σαν ποιος πολύμόχθος νομίζεις ότι μπορεί τον πόνο να ξεφύγει; Τάχα και ποιος με βάσανα στον κόσμο αυτόν δεν έζησε; Μαλώματα και τσακωμοί, πόλεμοι, επαναστάσεις, φθόνοι και τέλος τα θρησμήσιμα μας έρχονται τα γεράματα, τα ανήμπορα και τα άφυλλα, τα έρμα και όλες οι μαύρες συμφορές μαζί. Φρικτά κακά μας ακολουθούνε. Και έτσι ο δύστυχος μ' αυτά υποφέρει καθώς εγώ. Και δεν είμαι μόνος.

Σαν ακρογιάλι βορεινό που το χειμώνα ολούθε ισιέται και δέρνεται από το κύμα και ούτε στιγμή δεν παύουν να τον χτυπούν τα βάσανα με ορμή και λύσσα, καθώς ξεσπάνε στον πόντο η άγρια στρικιμία. Η μια έρχεται από τη δύση του ήλιου, η άλλη από κει όπου χαράζει το πρωί, η άλλη από κει από όπου χτυπάει το μεσημέρι και η άλλη ορμάει από τα ριπαία βουνά που η μαύρη νύχτα τα σκεπάζει. Αγαπητοί μου ακροατές, οι αλήθειες αυτές του χορού δεν πρέπει να μας αποθαρρύνουν. Πρέπει αντίθετα να μας γεμίσουν αισιοδοξία.

Να ζήσουμε τη σημερινή ημέρα που μας χάρισε ο Θεός. Να χαρούμε το φως που βλέπουμε έξω άφθονο. Να χαρούμε τη συντροφιά ανθρώπων δικών μας, ανθρώπων που μας χαμογέλασαν και έκαναν τη ζωή όμορφη. Έτσι δεν είναι κακό που δεν είμαστε αιώνιοι και θα φύγουμε. Κακό και αμαρτία είναι ότι μας δόθηκαν στιγμές να ζήσουμε την αιωνιότητα και εμείς τις περιφρονήσαμε τις στιγμές αυτές. Αυτή είναι η μεγάλη αμαρτία.

## Άφιξη του Κρέοντα και του Πολυνείκη

Αγαπητοί μου ακροατές, φτάνει ο Πολυνίκης, ο Κρέοντας και δημιουργούνται πολλές εδώ στιγμές, πολλές καταστάσεις τις οποίες δεν θα περιγράψουμε. Εκείνο που πρέπει να τονίσουμε είναι ότι ο Κρέοντας έρχεται με την πρόθεση να απαγάγει τον Οιδίποδα. Όλοι φοβούνται.

Ο διάλογος μεταξύ του Κρέοντα και του Οιδίποδα είναι γεμάτος μίσος και κακία. Ο ένας κατηγορεί τον άλλον. Ο Κρέων θέλει να πάει τον Οιδίποδα στη Θήβα, γιατί υπάρχει λόγος. Όμως ο Οιδίπους αρνείται και ζητάει την προστασία των γερόντων και του κράτους που το εκπροσωπεί εδώ ο Θησέας.

Τελικά, όλοι του υπόσχονται ότι θα τον βοηθήσουν, ότι δε θα αφήσουν τον Κρέοντα να τον πάρει με τη βία και στέλνουν άνδρες και ελευθερώνουν την Ισμήνη, την οποία εν τω μεταξύ είχαν απαγάγει άνδρες του Κρέοντα. Τα γεγονότα εκτυλίσσονται γρήγορα.

## Ο Θάνατος του Οιδίποδα

Ο Θησέας, ακούγοντας τις φωνές του χορού απ' το βωμό του Ποσειδώνα, έρχεται γρήγορα και μαθαίνει από τον Οιδίποδα πως ήρθε το τέλος του. Ο γέροντας το συμπεραίνει αυτό από τις βροντές. Ο Θησέας πιστεύει σ' αυτές τις αποδείξεις και έτσι ο Οιδίπους αναλαβαίνει να οδηγήσει το Θησέα στο μέρος που είναι γραφτό του να πεθάνει.

Του παραγγέλνει να κρατήσει μυστικό το μέρος και να το φανερώσει μονάχα στον διάδοχό του, σαν θα 'ρθει η ώρα να πεθάνει και εκείνος με τη σειρά τους, τον άλλον που θα τον διαδεχθεί, κρατώντας έτσι την παράδοση. Και ο λόγος είναι ότι η αυστηρή τήρηση αυτού του μυστικού θα προφυλάξει την Αθήνα από κάθε επίθεση της Θήβας.

Ο Οιδίπους βιάζεται να φτάσει στον ορισμένο από τη μοίρα του τόπο, γι' αυτό φωνάζει τις θυγατέρες του να τον ακολουθήσουν. Έπειτα αποχαιρετά το άφεγγο φως που εγγίζει για στερνή φορά το κορμί του. Τέλος, εύχεται στο Θησέα, στη χώρα του και στους υπηκόους του να ευτυχούν.

Ο χορός εύχεται στους θεούς του Κάτω Κόσμου, δηλαδή τη θεά Περσεφόνη και στον αηδονέα τον Πλούτωνα, με ευμένεια να δεχθούν τον γέροντα. Παρακαλεί ακόμα τις καταχθόνιες θεές και το ανίκητο τέρας, τον τρικέφαλο Κέρβερο, που είναι φύλακας του Άδη, καθώς και το Θάνατο, να του φανούν πρόθυμοι και να τον οδηγήσουν χωρίς εμπόδια στην κοιλάδα των πεθαμένων.

Παρουσιάζεται στη σκηνή τη στιγμή αυτή ένας αγγελιοφόρος, που μαζί με την ακολουθία του είχε μπει μέσα στο δάσος των Ερινείων και διηγείται στο χορό πως πέθανε ο Οιδίπους. Χωρίς οδηγό, λέει, κανέναν, ο Οιδίπους έφτασε στο μέρος όπου μια φορά ο Θησέας και ο Πυρίθους ορκίστηκαν αιώνια φιλία πριν κατεβούν στον Άδη. Εκεί έβγαλε τη βρώμικη φορεσιά του και φόρεσε καινούργια, αφού λούστηκε πρώτα και πρόσφερε χοές. Για μια στιγμή βρόντηξε και οι κόρες του τρομαγμένες σφίχθηκαν στην αγκαλιά του κλαίγοντας. Εκείνος τις αποχαιρέτησε, ενώ απόμακρα ακούστηκε μια φωνή να τον κράζει να μην αργοπορεί.

Τότε προσκαλεί κοντά του το Θησέα και του παραδίδει τις κόρες του για να τις προστατεύει. Εκείνος του υπόσχεται με όρκο. Τέλος, αφού τις αγκάλιασε για στερνή φορά, τις παρηγορεί και τους λέει να τραβηχτούν από κει και ούτε να θελήσουν να δουν, μήτε να ακούσουν όσα δεν πρέπει. Έπειτα παίρνει μαζί του το Θησέα.

Μα σε λίγο, όταν στράφηκαν και κοίταξαν πίσω τους, δεν είδαν πουθενά τον Οιδίπποδα, παρά μονάχα το Θησέα, που σκέπαζε τα μάτια του σαν να είχε δει κανένα θαύμα. Κατόπιν, είδαν το βασιλιά να προσκυνάει τους κάτω και τους επάνω θεούς.

Πώς χάθηκε ο Οιδίπους; Κανένας θνητός δεν το ξέρει, εκτός απ' το Θησέα. Γιατί ούτε κεραυνός ούτε θύελλα τον άρπαξε. Ίσως να τον πήρε κανένας άγγελος σταλμένος απ' τους θεούς. Ίσως πάλι να σχίστηκε η γη και να τον δέχτηκε καλόγολα. Ο Οιδίπους έτσι πέθανε θαυμαστός ανάμεσα στους ανθρώπους, με θάνατο δοξασμένο και ευτυχισμένο ως ο κανένας άλλος θνητός.

## Θρήνος και Επιστροφή

Τώρα η Αντιγόνη μαζί με την Ισμήνη στον κωμό θρηνούν τον πεθαμένο και την κακοτυχία του. Η Αντιγόνη, πιο ζωηρή, όπως είναι και αντίθεση, θέλει να γυρίσει και να δει τον τάφο του πατέρα της. Η Ισμήνη, περισσότερο φρόνιμη και ψύχραιμη, της αντιλέγει ότι ο πατέρας τους έπεσε ανάθαφτος.

Η Αντιγόνη θέλει να θυσιαστεί στον τάφο του πατέρα της και η δύστυχη Ισμήνη θρηνεί την τύχη της, βλέποντας την αδελφή της που θέλει να πεθάνει. Ο χορός τις παρηγορεί. Σε λίγο έρχεται ο Θησέας και παρακαλεί τις κόρες του Οιδίποδα να πάψουν το κλάμα, γιατί ο θάνατος στάθηκε σαν αποθέωση του πατέρα τους.

Η Αντιγόνη τον ικετεύει να τις αφήσει να δουν τον τάφο του. Εκείνος όμως αρνείται, γιατί του το έχει απαγορευμένο ο Οιδίπους. Τέλος, η Αντιγόνη ζητεί τη χάρη από το Θησέα να στείλει τις δύο αδελφές στη Θήβα, με την ελπίδα που έχει ίσως και μπορέσει να εμποδίσει τον αλληλοσκοτώμο των αδελφών της. Ο Θησέας το υπόσχεται και ο χορός σε κατακλείδα τις συμβουλεύει να πάψουν τους θρήνους, γιατί όλα θα πάνε καλά.

Μόνο αν σκύψουμε το κεφάλι μπροστά στο άγνωστο και επαναλάβουμε την απάντηση του Ιώβ "Ως το Κυρίω έδοξεν, ούτω και εγένετο ότι Εγώ ειμι γη και σποδός", τότε μόνο θα γαληνέψουμε. Αλλιώς, και την τελευταία στιγμή που θα πεθαίνουμε, θα ρωτάμε Γιατί; Γιατί;
