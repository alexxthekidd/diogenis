
<iframe width="560" height="315" src="https://www.youtube.com/embed/GeRDJ5j5_YE?si=JWXPvsy0MzguJaYC" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
 
Στο τέταρτο μέρος της ανάλυσης των "Ικέτιδων" του Αισχύλου από τον Διογένη Μαλτέζο, αναδεικνύεται με τρόπο μοναδικό τη βαθιά θρησκευτικότητα και την πίστη του ποιητή σε μια ανώτερη δύναμη. Μέσα από τις προσευχές και τις εκκλήσεις των Ικετίδων, ο Αισχύλος παρουσιάζει μια θεότητα παντοδύναμη και δίκαιη, η οποία προστατεύει τους αδύναμους και τιμωρεί την αδικία. Η αναφορά στην άρνηση του ποιητή προς τους μύθους του δωδεκάθεου και η πίστη του σε ένα πνεύμα ανώτερο, προαναγγέλλουν τη χριστιανική αντίληψη για τον Θεό, καθιστώντας τον Αισχύλο πρόδρομο της χριστιανικής σκέψης.

Επιπλέον, το έργο σκιαγραφεί την πολιτική και κοινωνική πραγματικότητα της εποχής, με έμφαση στην έννοια της ασυλίας και τον σεβασμό προς τον ξένο. Η δημοκρατική διαδικασία της απόφασης των Αργείων να παράσχουν άσυλο στις Ικέτιδες, αποδεικνύει την προηγμένη σκέψη των αρχαίων Ελλήνων και την πίστη τους στην ελευθερία και τη δικαιοσύνη. Οι ιδέες αυτές, σε συνδυασμό με τη σπάνια πίστη του ποιητή, καθιστούν το έργο διαχρονικό και επίκαιρο, ανοίγοντας τον δρόμο για την εξέλιξη του ελληνικού πνεύματος προς τον Χριστιανισμό.

---

## *Ολόκληρο το κείμενο της εκπομπής:*

## Εισαγωγή

(κλασσική μουσική)

Αγαπητοί μου ακροατές, ενώ θα ακούγεται η μουσική αυτή που διαλέξαμε για τις τραγωδίες, για την εκπομπή μας συντροφιά με τους τραγικούς, θα κάνουμε κάποια σχόλια που σας έχω υποσχεθεί πάνω στο έργο του Αισχύλου. Ικέτηδες. 

## Η Σοφία του Αισχύλου και η Προσευχή των Ικετίδων

(κλασσική μουσική) Οι ικέτηδες, οι πενήντα κόρες έχουν έρθει στο Άργος και ζητούν άσυλο. Έχουν καθίσει στους ναούς, στα ιερά της πόλης και προσεύχονται. Εδώ διακρίνουμε τη σοφία του Αισχύλου, διότι βάζει τις ικέτιδες να προσεύχονται σε έναν Θεό ο οποίος είναι παντοδύναμος. Η βουλή του είναι ανεξερεύνητη. Μακάρι, λέει, να τελειώσουν όλα καλά και αληθινά κατά του Δία, το θέλημα που πάντα στέκει βαθύ και ανεξερεύνητο. Είπαμε και σε άλλη μια περίπτωση, ο μέγας τραγικός ποιητής δεν πιστεύει στους μύθους, στο δωδεκάθεο του Ολύμπου. Είχε μια ξεκάθαρη γνώμη για τον Θεό. Ομολογεί ότι δεν ξέρει το όνομά του. Ξέρει όμως ότι αλάθευτα χτυπά. Δεν αστοχάει ποτέ η βουλή του Δία, σαν ωριμάσει τέλεια στο μυαλό του. Γιατί των λογισμών του οι δρόμοι συμπυκνοί και αξεδιάλυτοι στα φρένα του κυκλογυρίζουν που δεν μπορεί να τους ξεκρίνει. Γκρεμίζει τους θνητούς από τις τρανές των ελπίδες, στου χαμού τη συμφορά, χωρίς να οπλίζεται με βία τα πάντα στους θεούς με δίχως κόπο. Στους ιερούς των θρόνους καθισμένοι ψηλά στα ουράνια, τελειώνουν ατάραχοι την κάθε απόφασή τους.

## Ο Φόβος και η Προσευχή

(κλασσική μουσική)Φοβούνται οι ικέτισσες, γι' αυτό προσεύχονται. Και ο ποιητής σχολιάζει Πλήθος σωρεύουν στους θεούς θυσίες οι θνητοί, σαν τους αγγίζει ο φόβος και ο χαμός κοντοζυγώνει. Αχ, δεινά αξεδιάλυτα και σκοτεινά με ζώνουν, λέει ο χορός. Πούθενά το κύμα τούτο θα με βγάλει; 

## Η Συμβουλή του Δαναού και η Πίστη στην Τιμωρία

(κλασσική μουσική) Ο πατέρας τους, ο Δαναός, συμβουλεύει με ευλάβεια τους κοινούς βωμούς. Ετούτων των θεών όλων προσκυνάτε και στον άγιο τόπο να κάτσετε σαν σμάρι περιστέρες περίφοβες από συγγενικά γεράκια που γίνηκαν εχθροί. Και το δικό τους γένος πασχίζουν να μολύνουν. Τι όταν πουλί σπαράξει άλλο πουλί; Πώς νά ναι αμόλευτο; Και πώς μπορεί ένας άντρας αγνός να λέγεται, όταν με τη βία γυναίκα αρπάξει άθελητά της, δίχως να στέρξει κι ο γονιός; Μέσα στον άδη, μήτε νεκρός στην τιμωρία για τέτοια πού καμέ έργα θα ξεφύγει; Γιατί άλλος θεός εκεί στους πεθαμένους τα κρίματα, όλα σε στερνή δικάζει κρίση. Τα λόγια μου λοιπόν καλά σκεφτείτε κι έτσι να αποκρινόσαστε, που ωραία για μας ο κόπος τούτος να τελειώσει. Πίστις λοιπόν και των αρχαίων μας προγόνων ότι ο κακός θα τιμωρηθεί στον άδη ακριβώς το είπε ο ποιητής.Γιατί άλλος Θεός εκεί στους πεθαμένους τα κρίματα όλα σε στερνή δικάζει κρίση. 

## Ο Χορός, ο Βασιλιάς και η Δημοκρατία

(κλασσική μουσική) Ο Χορός θέλει να πείσει τους Αργείους, τον βασιλιά ιδιαίτερα, ότι είναι συγγενείς. Του εξομολογείται τον πόνο ότι συμφορές πολλές τις έχουν χτυπήσει. Συμφωνεί ο βασιλιάς. Θαρρώ πως σας ενώνει με τη χώρα παλιός δεσμός. Μα πώς τα πατρικά σας τολμήσατε να αφήσετε παλάτια; Ποια κακορίζικη σας βρήκε τύχη; Και ο χορός απαντά Άρχοντα πελασγέ των θνητών είναι λογής λογής οι συμφορές. Κανένα κακό δε θα βρεις πουθενά παρόμοιο με άλλο. Αγαπητοί μου, πόσο αληθινό είναι τούτο; Στον κάθε άνθρωπο, στην κάθε οικογένεια, στον κάθε λαό οι συμφορές είναι ξεχωριστές. Και λογής λογής έρχονται οι συμφορές ξεχωριστά για τον καθένα. Θαυμάζουμε τη.Τον σεβασμό που δείχνουν οι αρχαίοι μας πρόγονοι προς τον ικέτη. Του μυρωδό τη Δία η θυγατέρα, των ικετών η Θέμιδα, λέει ο χορός, ασ' το δει πως είναι δίκαιο το φευγιό μας. Κι ο γέροντας εσύ με τα βαθιά κι ώριμα φρένα, μάθε το από μένα που 'μαι νεώτερή σου. Τον ικέτη όποιος σπλαχνίζεται, οι θεοί τιμούνε τις θυσίες του πάντα, σαν προσφορές θεοφοβούμενου άντρα. Ο βασιλιάς άκουσε. Ικέτες, στην εστία των παλατιών μου δεν έχετε προσπέσει. Κι αν στην πόλη το μίασμα θα απλωθεί, τότε ας φροντίσει όλος ο λαός μου μαζί να το γιατρέψει. Μα υπόσχεση σε εσάς δεν θα μπορούσα να δώσω, πριν τα πω και στους πολίτες. Δημοκρατικό το ήθος. Ο χορός τονίζει ότι ο βασιλιάς είναι τα πάντα. Εσύ είσαι η πόλη. Εσύ είσαι η γνώμη του λαού. Πέρα από κάθε κρίση, αφέντης, το βωμό της χώρας στην εστία εξουσιάζεις και είσαι νόμος. Είναι νόμος το κάθε εδιάνεμά σου. Μόνο κράτορας στο θρόνο καθισμένος, εσύ μοναχά αποφαση λαβαίνεις για όλα. Από το μίασμα, βασιλιά, φυλάξου. Ο βασιλιάς θέλει να βοηθήσει. Φοβάται το μίασμα. Όμως θα εγερθεί πόλεμος και έχει απέναντι των πολιτών του να δώσει λόγο.

## Η Παράκληση του Χορού και η Δικαιοσύνη του Δία

Οπότε ο χορός τον παρακαλεί και του λέει κοίτα ψηλά τον άγρυπνο φρουρό που προστατεύει τους κυνηγημένους, όταν, προσπέφτοντας στους ξένους, δίκιο δε βρίσκουν, ως ορίζει ο νόμος. Του Ικαίσιου Δία βαριά η οργή προσμένει εκείνους που χωρίς ευσπλαχνία στο θρήνο και τις κραυγές των πονεμένων στέκουν. Αγαπητοί μου, για την εποχή αυτή είναι πολύ προχωρημένες οι ιδέες, ώστε ο Θεός γίνεται Ικαίσιος, γιατί έχουν πέσει ικέτες στα ιερά του, στις ιερές του τοποθεσίες, στα αγάλματα, στους ιερούς τόπους. Ο Πελασγός όμως είναι αληθινός δημοκράτης. Η κρίση δύσκολη. Μη με διαλέγεις κριτή σου. Πάλι ο χορός. Ο Δίας που συγγενεύουμε και οι δυο μας τα βλέπει αυτά. Ο Δίας είναι δικαιοκρίτης. Μοιράζοντας σωστά απ' το ένα μέρος το δίκιο στους καλούς και από το άλλο το άδικο στους ανόσιους. Αφού με τέτοια δικαιοσύνη τούτα ζυγιάζονται, ποιος φόβος να πράξεις ό,τι πρέπει σε εμποδίζει; Κι όμως, λέει ο βασιλιάς, θέλει φρόνηση. Οι αποφάσεις που θα πάρει θα είναι σπουδαίες. Παρόλα ταύτα, επιμένει ο χορός, φυλάξου από το θεϊκό θυμό και μη θελήσεις τις ικέτιςες σου να δεις από τα αγάλματα με βία, σαν τ' άλογα να τις ξεσέρνουν, μη λογαριάζοντας τη δίκη και μακριά να ξεσκίζουν χέρια τους ξομπλιασμένους πέπλους και χιτώνες.Καλά στο χάσου αυτά. Η δικαιοσύνη πάντοτε από το Δία κατεβαίνει. Παιδιά μου, λέει ο βασιλιάς, τίποτα δεν τελειώνει δίχως πόνο. Θέλω να είμαι προστάτης σας. Αλλά οι αποφάσεις που θα πάρω θα σηκώσουν πόλεμο και πρέπει να είναι συνυπεύθυνοι όλοι οι πολίτες του τόπου τούτου. Πολλές οι δυσκολίες. Με κυκλοζώνουν από παντού απολέμητες. Ομολογεί ο βασιλιάς. 

## Η Προσευχή στον Δία και η Απόφαση των Αργείων

Βασιλιά των βασιλιάδων ολ' δι' αι Δία, προσεύχεται ο χορός. Διαλεχτέ της ευτυχίας, μακαρισμένε, και η τρανότερη μες όλους παντοδύναμη εξουσία, άκουσέ μας και βοήθα. Με τη δίκαια οργή σου αλάργα των αντρών τ' αντίθεο θράσος διώξε και το μελανό καράβι του κακού στα μαύρα βάθη του πελάγου να βουλιάξει. Αγαπητοί μου, μέγας θεολόγος, πολύ πιστός στον αληθινό Θεό που το όνομά Του δεν το ξέρει. Ρίξε βλέμμα καλοσύνης στην αρχαία, πολυξάκουστη γενιά μας. Παρακαλεί ο χορός και συνεχίζει την προσευχή του. Ποιον άλλον θα ήταν δίκαιο βοηθό μου να κράξω απ' τους θεούς, αφού έτσι πολύ μ' έχει συντρέξει; Αυτός αφέντης και πατέρας, αυτός πλαστουργός μας με το ίδιο του το χέρι. Ο μέγας χτίστης του γένους μας, βαθύγνωμος, των πάντων λυτρωτής, ο ούριος Δίας. Καμιά εξουσία πάνω απ' τη δικιά του και από κανένα η δύναμή του πιο μικρή.Κανένας πανωθέ του δε θρονιάζει για να τον προσκυνά. Μπορεί το καθετί που μέσα στα φρένα του ωριμάζει, με το λόγο μόνο στιγμής σε πράξη να σαρκώνει. (παύση) Η προσευχή τελειώνει κι έρχεται ο Δαναός, ο πατέρας τους, μέσα από την πόλη γεμάτος χαρά. Ομόγνωμα αποφάσισαν οι Αργίτες, έτσι που η γέρικη καρδιά μου πάλι ξανάνιωσε. Προσέξτε, αγαπητοί μου ακροατές, ότι ο λαός των Αργείων έδωσε άσυλο στις Ικαίτισσες. Ναι, ξανάνιωσε η καρδιά μου, γιατί τα δεξιά χέρια σήκωσαν όλοι-- οι Αργίτες, και τρικίμισεν ο αιθέρας από την κρίση αυτή. Να τι είπαν. Στη χώρα τούτη, ελεύθεροι, μετοικοί, να ζούμε πάντα και ασφαλισμένοι με της ασυλίας τα δίκαια. Η λέξι ασυλία από τότε. Και κανείς ντόπιος ή ξένος να μην μπορεί από δώθε να μας πάρει.Κι αν με τα χειριστεί τη βία; Τότε όποιος δε μας συντρέξει απ τους πολίτες, άτιμος να λογέται κι απ' τον τόπο να διώχνεται με του λαού τη γνώμη. Τι θαυμάσιες ιδέες! Την εποχή αυτή που ο κόσμος ήταν απολίτιστος στο Άργος, μιλούσαν για ασυλία. 

## Ευχές και Προσευχές

(παύση) Ενθουσιασμένος ο χορός Εμπρός να πούμε ευχές για τους Αργύτες καλές, αντιπληρώνοντας τη χάρη. Κι άμποτε ο Δίας, ο Δίας, ο ξένιος, να δώσει πέρα για πέρα αληθινές να βγούνε τούτες οι προσευχές μας, οι προσευχές οι δικές μας, που είμαστε ξένες και ακολουθούν πολλές προσευχές, τις οποίες ακολουθείς, ακούσατε, αγαπητοί μου ακροατές. 

## Ο Δαναός, οι Κόρες και ο Φόβος του Θανάτου

(παύση) Ο Δανάος στις κόρες που τρέμουν υπενθυμίζει, τους δίνει θάρρος και τους υπενθυμίζει κάποιες αλήθειες. Να 'χετε θάρρος στου καιρού του μάκρος και στην μοιρόγραφτη ημέρα. Εκείνος που πρόσβαλλε θεούς θα το πληρώσει. Έτσι αρχίζει ο πολιτισμός. Σεβασμός προς τον άλλον. Ο ξένος είναι αγαπητός στα μάτια του Θεού. Αν με πάρουν με τη βία, λένε οι κοπέλες, ποθώ το θάνατο να βρω, σφίγγοντας βρόχο στο λαιμό μου, προτού να αγγίξει τούτο το κορμί μισητός άνδρας καλεί ο αφέντη πεθαίνοντας να έχω τον Άδη. Πώς να 'βρισκα ένα θρόνο στον αιθέρα, όπου ακουμπώντας της βροχής τα νέφη γίνονται χιόνια ή έναν βράχο απόκρημνο, μοναχικό και αθόρυβο, κρεμάμενη φωλιά αετών, που να μου δώσει θανάτου πέσιμο βαθύ, προτού γάμος πικρός κι αθέλητος με βρει; Όμως πάλι στρέφονται και ζητούν τη βοήθεια του Θεού.

## Επίκληση στον Δία και Προειδοποίηση προς τους Αιγυπτίους

Σεβάσου τους δικούς σου ικέτες, Αφέντη Δία Παντοκράτορα. Τίποτα δεν μπορεί να γίνει χωρίς τη θέληση και τη βοήθεια του Θεού. Ήλθαν οι Αιγύπτιοι. Φοβερίζουν. Αλλά ο βασιλιάς του τόπου λέει Μα και στη χώρα τούτη παλικάρια θα βρείτε που δεν πίνουν κριθάρι. Το κρασί είναι η μπύρα, αγαπητοί μου. Θα σας πολεμήσουμε, θα σας πολεμήσουμε, γιατί έχουμε με το μέρος μας τη θέληση και την ευλογία του Θεού. Γάμος με το ζόρι είναι ντροπή. Φοβηθείτε τη δύναμη του Θεού. Τάχα μπορώ του Δία τα φρένα, χάος, αβύσσου ν' αντικρύσω. Θεός άβυσσος και με τους θεούς να ακολουθάς το μέτρο. Και το έργο τελειώνει. Και μακάρι να δώσει τη νίκη στις γυναίκες. Το πιο λίγο κακό το λογιάζω καλύτερο, ας είναι διπλό. Και το δίκιο να σέρνει ξωπίσω του πάντα το δίκιο. Και όπως εύχομαι, οι θεοί με τα έργα τους τα περίπλοκα, ας μας φέρουν τη λύτρωση. 

## Σπάνια Πίστη και το Ελληνικό Πνεύμα

Αγαπητοί μου ακροατές, εδώ θα σταματήσουν τα σχόλια. Σπάνια μπορεί να βρεθεί σε ένα έργο ενός μεγάλου ποιητή όπως είναι ο Αισχύλος, τόση πίστη. Μέγας θεολόγος, πιστός στους θεούς, ο Αισχύλος ομολογεί ότι θυμόσαστε από τον Αγαμέμνονα ότι το όνομα του Θεού του αληθινού δεν το ξέρει.Όμως πιστεύει ότι δεν κατοικεί στον Όλυμπο, αλλά ότι είναι πνεύμα. Ότι είναι δίκαιος, ότι είναι παντοδύναμος και ότι οι άνθρωποι θα τιμωρηθούν όταν πάνε ενάντια στο θέλημα του Θεού. Να επαναλάβω πάλι να γιατί άνοιξαν το δρόμο προς το Χριστιανισμό οι μεγάλοι τραγικοί ποιητές και όλο το ελληνικό πνεύμα. Σας ευχαριστώ που με ακούσατε πάλι αγαπητοί μου ακροατές. Θα συνεχίσουμε. Μας μένουν δύο ακόμη τραγούδια του Αισχύλου Επτά επί Θήβας και το περίφημο έργο Προμηθέας. Θα συνεχίσουμε. 