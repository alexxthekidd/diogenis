
<iframe width="560" height="315" src="https://www.youtube.com/embed/n0n2LwEcFyI?si=QKWZoWNfSSm0XyIs" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Ο "Ιππόλυτος" του Ευριπίδη είναι μια τραγωδία που εξερευνά θέματα όπως ο έρωτας, η τιμή, η εκδίκηση και η αδικία. Μέσα από την ιστορία του Ιππόλυτου, της Φαίδρας και του Θησέα, ο Ευριπίδης αναδεικνύει τις σκοτεινές πλευρές της ανθρώπινης φύσης και τις καταστροφικές συνέπειες των πράξεών μας.

### Η Υπόθεση του Έργου
Η ιστορία διαδραματίζεται στην Τροιζήνα, όπου ο Ιππόλυτος, γιος του Θησέα, αφοσιώνεται στην Άρτεμη και απορρίπτει την Αφροδίτη. Η θεά, για να εκδικηθεί, προκαλεί την Φαίδρα, σύζυγο του Θησέα, να ερωτευτεί παράφορα τον Ιππόλυτο. Η Φαίδρα, παλεύοντας με το απαγορευμένο πάθος της, οδηγείται στην απόγνωση.

### Η Κλιμάκωση και η Καταστροφή
Όταν ο Ιππόλυτος μαθαίνει για τον έρωτα της Φαίδρας, αντιδρά με αποστροφή και οργή. Η Φαίδρα, ντροπιασμένη και φοβούμενη τις συνέπειες, αυτοκτονεί, αφήνοντας ένα γράμμα όπου κατηγορεί ψευδώς τον Ιππόλυτο για βιασμό. Ο Θησέας, πιστεύοντας την κατηγορία, καταριέται τον γιο του και τον εξορίζει.

### Η Τιμωρία και η Αποκάλυψη
Καθώς ο Ιππόλυτος φεύγει, ο Ποσειδώνας, πατέρας του Θησέα, στέλνει ένα θαλάσσιο τέρας που τρομοκρατεί τα άλογα του άρματος, με αποτέλεσμα τον θάνατο του Ιππόλυτου. Μόνο μετά τον θάνατο του Ιππόλυτου, η Άρτεμη αποκαλύπτει την αλήθεια στον Θησέα, ο οποίος συνειδητοποιεί το λάθος του και θρηνεί για τον χαμό του γιου του.

### Θεματικές και Συμπεράσματα
Ο "Ιππόλυτος" είναι μια τραγωδία που θέτει βαθιά ερωτήματα σχετικά με τη φύση του έρωτα, την ηθική και την ευθύνη. Ο Ευριπίδης καταδεικνύει πώς οι θεϊκές παρεμβάσεις και τα ανθρώπινα πάθη μπορούν να οδηγήσουν στην καταστροφή, και πώς η αλήθεια μπορεί να αποκαλυφθεί πολύ αργά.

### Επίλογος
Το έργο αφήνει μια αίσθηση θλίψης και προβληματισμού, καθώς ο θεατής αναρωτιέται για τη δικαιοσύνη της μοίρας και την τραγική μοίρα των ηρώων.



---



## *Ολόκληρο το κείμενο της εκπομπής:*

(υπόκρουση ψαλμού)

Ο Ιππόλυτος του Ευριπίδη.

(υπόκρουση ψαλμού)

## Η Υπόθεση του Έργου

Η υπόθεση παίζεται εδώ, αγαπητοί μου ακροατές, στην Τροιζήνα. Τόπος γεμάτος ιστορία και μνήμες. Μνήμες ελληνικές, πανάρχαιες, δικές μας, που πρέπει να τις γνωρίζουμε.

(υπόκρουση ψαλμού)

Λίγα για την υπόθεση του έργου.

(υπόκρουση ψαλμού)

Ο Ιππόλυτος είναι λάτρης του κυνηγιού και αφοσιωμένος στην παρθένα θεά Άρτεμη. Απεχθάνεται τις γυναίκες και τον έρωτα. Η Φαίδρα τον είχε δει στην Αθήνα όταν ο νέος πήγε εκεί για τα μυστήρια και τον ερωτεύτηκε. Ο Θησέας έρχεται στην Τροιζήνα και φέρνει μαζί του τη γυναίκα του, την Φαίδρα. Αυτή ερωτεύεται ακόμη περισσότερο τον Ιππόλυτο, αλλά κρατάει την αγάπη της μυστική και υποφέρει σιωπηλά. Όλα αυτά τα πληροφορούμαστε από την Αφροδίτη στον πρόλογο.

Από το σημείο τούτο αρχίζει η πλοκή του έργου, ενώ ο Θησέας λείπει από την Τροιζήνα. Πρώτα εμφανίζεται ο Ιππόλυτος και φαίνονται καθαρά τα κύρια γνωρίσματα του χαρακτήρα του, η αγνότητα αλλά και η αδιαλλαξία του. Στη συνέχεια παρουσιάζεται η Φαίδρα, άρρωστη, νηστική, απελπισμένη. Αρνείται να αποκαλύψει τη δυστυχία της και να απαντήσει στις ερωτήσεις της τροφού, η οποία όμως στο τέλος κατορθώνει να της αποσπάσει το μυστικό.

Η Φαίδρα, για να διασώσει τη δική της τιμή και των παιδιών της, είναι αποφασισμένη να αυτοκτονήσει χωρίς να ομολογήσει τον έρωτά της. Η τροφός όμως για να σώσει τη ζωή της κυράς της, με δική της πρωτοβουλία αποκαλύπτει το μυστικό στον Ιππόλυτο, δεσμεύοντας τον πριν με όρκο ότι δεν θα μιλήσει.

Εκείνος αντιμετωπίζει την αποκάλυψη με τρόμο. Ρίχνει την ευθύνη στη Φαίδρα και την κατηγορεί για ατιμία και φαυλότητα. Η Φαίδρα αυτοκτονεί και από το φόβο της ότι ο Ιππόλυτος θα αποκαλύψει την αλήθεια, αλλά και από θυμό για τη συμπεριφορά του απέναντι της, αφήνει στον Θησέα γραπτό σημείωμα με το οποίο κατηγορεί τον Ιππόλυτο για βιασμό.

Ο Θησέας πιστεύει την κατηγορία και καταριέται το γιο του. Αργότερα εμφανίζεται ο νέος και υποστηρίζει την αθωότητά του. Ο όρκος του όμως τον εμποδίζει να πει την αλήθεια. Ο πατέρας του τον εξορίζει και καθώς οδηγεί το άρμα του στην ακτή, ο Ποσειδώνας του στέλνει από τη θάλασσα έναν ταύρο.

Αφηνιάζουν τα άλογα, παρασύρουν τον Ιππόλυτο, ο οποίος κινδυνεύει να πεθάνει. Τελικά εμφανίζεται η Άρτεμη και αποκαλύπτει την αλήθεια στον Θησέα. Ο Ιππόλυτος μεταφέρεται ετοιμοθάνατος στη σκηνή. Η Άρτεμη θεσπίζει για χάρη του τελετές στην Τροιζήνα. Πατέρας και γιος συμφιλιώνονται. Ο Ιππόλυτος πεθαίνει και το έργο τελειώνει.

Θα αποκαλύψουμε σιγά σιγά, αγαπητοί μου, ποιο είναι το μήνυμα που στέλνει ο Ευριπίδης. Μήνυμα διαιώνιο, παντοτινό, ανθρώπινο, τραγικό.

(υπόκρουση ψαλμού)

## Έναρξη του Έργου

Το έργο αρχίζει, αγαπητοί μου.

(υπόκρουση ψαλμού)

Βασιλικό παλάτι στην Τροιζήνα. Δεξιά και αριστερά της πύλης βρίσκονται αγάλματα της Άρτεμης και της Αφροδίτης, με βωμό μπροστά τους. Στο θεολογείο εμφανίζεται η Αφροδίτη.

(υπόκρουση ψαλμού)

## Ο Μονόλογος της Αφροδίτης

Η Κύπριδα είμαι εγώ. Θεά μεγάλη στους θεούς ξακουστή και στους ανθρώπους και απ' τους θνητούς που βλέπουνε του ήλιου το φως και ζουν ανάμεσα στον Πόντο και στου Ατλαντικού τις άκρες, όσοι τη δύναμή μου σέβονται, αυτούς τιμάω. Μα εκείνους που μου δείχνουν κατά χρόνια τους αφανίζω. Στους θεούς αρέσει τούτο, να χαίρονται όταν τους λατρεύουν. Θα δείξω αμέσως την αλήθεια.

Ο Ιππόλυτος, ο γιος της Αμαζόνας και του Θησέα, που τον έχει μεγαλώσει ο αγνός Πιτθέας, απ' τους πολίτες της Τροιζήνας αυτός μόνος λέει πως είμαι απ' όλους τους θεούς η χειρότερη. Αποφεύγει τον έρωτα και το γάμο. Την Άρτεμη τιμά, του Δία την κόρη, την αδερφή του Φοίβου κι έχει πρώτη μες στους θεούς. Την έχει πρώτη κι όπως εβρήκε συντροφιά πιο τρανή παρ’ όση αρμόζει στον άνθρωπο, μαζί της πάει και του τόπου τα αγρίμια εξολοθρεύει με τα γοργά σκυλιά στα χλωρά δάση.

Δε ζηλεύω γι' αυτά. Τι με νοιάζει; Να τιμωρήσω όμως τον Ιππόλυτο σήμερα για τις προσβολές που μου χει κάνει; Να κουραστώ πολύ δεν είναι ανάγκη, μια κι όλα από καιρό έχουν ξεκινήσει. Έριξα έρωτα μέσα στης Φαίδρας την ψυχή. Με τη δική μου θέληση της εφλόγισε μεγάλος έρωτας την καρδιά. Η δόλια, στενάζοντας, με χαμένο το νου τους-- το νου της, απ' τον έρωτα σωπαίνει και αφανίζεται. Κανένας δεν ξέρει το μυστικό της.

Όμως ο έρωτας αυτός δεν πρέπει να τελειώσει έτσι. Στον Θησέα το μυστικό θα δείξω και θα γίνουν όλα γνωστά. Και τότε τον εχθρό μου, τον γιο του, με κατάρες, ο πατέρας θα τον σκοτώσει. Θα πεθάνει η Φαίδρα, δίχως να χάσει ωστόσο την τιμή της. Ο αφανισμός της δε με νοιάζει. Φτάνει να τιμωρήσω τους εχθρούς μου κι έτσι να ευφρανώ την καρδιά μου.

Μα θα φύγω, γιατί βλέπω τον Ιππόλυτο, το τέκνο του Θησέα, που έχει τελειώσει με τους κόπους του κυνηγιού και προς τα εδώ ζυγώνει. Πλήθος οι δούλοι τον ακολουθούνε. Την Άρτεμη ανυμνούν και τραγουδούν. Δεν ξέρει ο καημένος πως γι αυτόν άνοιξε ο Αδης και πως το φως αυτό στερνά βλέπει. Η Αφροδίτη χάνεται από το θεολογείο.

## Η Άφιξη του Ιππόλυτου και ο Ύμνος στην Άρτεμη

Έρχεται ο Ιππόλυτος με τους συγγενείς ακολούθους. Ακολουθάτε. Ακολουθάτε τραγουδώντας την Άρτεμη των Ουρανών, του Δία την κόρη, την προστάτισα μας. Ο χορός των κυνηγών ψάλλει. Δέσποινα, Δέσποινα σεβάσμια, χαίρε ω χαίρε Άρτεμη! Της Λητώ θυγατέρα και του Δία μες τις παρθένες πεντάμορφη που κατοικείς στον μέγα Ουρανό, στην αυλή του γονιού σου, στο ολόχρυσο παλάτι του. Χαίρε ο Άρτεμη Πανώρεια απ όσες ζουν στον Όλυμπο Παρθένες!

Ο Ιππόλυτος πλησιάζει τώρα στο άγαλμα της Άρτεμης και προσεύχεται σ αυτήν Κυρά. Σου φέρνω το πλεκτό στεφάνι ετούτο που το έφτιαξα από ανέγγιχτο λιβάδι. Εκεί βοσκός κανένας δεν τολμάει να πάει τα ζωντανά του να βοσκήσουν. Μήτε δρεπάνι έχει θερίσει. Μόνο της άνοιξης η μέλισσα διαβαίνει και το ποτίζει η αιδώς με ποταμίσια νερά δροσάτα. Και όσοι από τη φύση και όχι από μάθηση έχουν φρονιμάδα για όλα αυτά, μπορούν να το τρυγάνε. Μα οι κακοί δεν πρέπει.

Αγαπημένη κυρά μου, στα χρυσά μαλλιά σου, δέξου το στόλισμα από χέρι ευλαβικό, γιατί έχω τη χάρη αυτή εγώ μονάχα απ όλους να είμαι μαζί σου και να σου μιλάω, να σε ακούω δίχως να σε βλέπω. Πώς άρχισε η ζωή μου; Έτσι σε παρακαλώ κάνε να τελειώσει.

## Η Συμβουλή του Υπηρέτη

Αυτά όλα τα άκουσε ένας γέρος υπηρέτης και με σεβασμό συζητάει μαζί του. Τον παρατηρεί, τον συμβουλεύει. Άρχοντα, λέει στον Ιππόλυτο γιατί πρέπει, αφέντες, μόνο να λέμε τους θεούς. Άρχοντα, αν είχα τάχα μια καλή γνώμη, θα θελες να την ακούσεις. Και βέβαια, απαντά ο Ιππόλυτος ο γνωστικός. Αλλιώς δε θα μου. Ξέρεις ποιος νόμος στους θεούς υπάρχει; Ρωτάει ο γέροντας ο υπηρέτης. Όχι.

Ο γέροντας συνεχίζει. Την ακαταδεξιά μισούν οι θεοί και την υπερφάνεια. Σωστά απαντά ο Ιππόλυτος. Ποιος αγαπάει το φαντασμένο; Τους γλυκομίλητους, παιδί μου, τους αγαπούνε. Ναι, πολύ. Πολύ. Και έχουν με λίγο κόπο πολύ κέρδος. Και στους θεούς το ίδιο συμβαίνει, παιδί μου. Αν τους δικούς τους έχουμε κι εμείς νόμους, πρέπει να συμβαίνει.

Τότε σε μια θεά γιατί δε δείχνεις σεβασμό; Σε ποια; Στην Κύπρη που μπροστά στέκει στις πύλες όντας αγνός; Τη χαιρετάω από μακριά. Σεβαστής στους θνητούς και εξακουσμένη τούτη η Θεά. Καθένας παππού, ξέχωρο θνητό ή Θεό αγαπάει. Είναι δικαίωμά του.

Να ευτυχής, παιδί μου και να χεις νου όσο πρέπει. Θεούς άκουσέ με. Δε στ' έργο που τη νύχτα τους λατρεύουν, παιδί μου, τους θεούς πρέπει να τους τιμάμε.

## Η Περιφρόνηση του Ιππόλυτου και η Προσευχή του Υπηρέτη

Ο Ιππόλυτος τον περιφρονεί. Απευθύνεται προς τους συντρόφους. Σύντροφοι. Εμπρός, εμπάτε στο παλάτι για φαγητό. Είν' ωραίο, μετά από το κυνήγι, το γεμάτο τραπέζι. Πρέπει ακόμη τ' άλογά μου να μου τα ξυστρίσετε για να τα ζέψω στο άρμα μου. Κι όταν φάω και χορτάσω, θα τα γυμνάσω καθώς πρέπει. Δώσε πολλά εχεγιά στην Κύπρη από μένα, παππού. Ο Ιππόλυτος και οι σύντροφοί του μπαίνουν στο παλάτι.

Ο γέροντας. Συζητάει με τον εαυτό του. Μα δε θα μιμηθώ σ' αυτό τους νέους που σκέφτονται έτσι. Κύπριδα Θεά μου, στα αγάλματά σου θα προσευχηθώ όπως ταιριάζει για τους δούλους. Δείξε κάποια συμπάθεια σε όποιον έχει από τη νιότη παράφορη καρδιά και ανόητα λόγια σου λέει μην τον ακούς. Θεοί πρέπει να είναι πιο φρόνιμοι από τους ανθρώπους.

## Η Εμφάνιση της Φαίδρας και τα Βάσανά της

Απ' το παλάτι τώρα βγαίνει η Φαίδρα ακουμπώντας στην τροχό. Πίσω τους ακολουθούν σκλάβες, μεταφέροντας ανάκλιντρο, όπου ξαπλώνουν τη βασίλισσα. Ακούμε την τροχό. Βάσανα των θνητών και άγρια πάθη. Τι να κάνω για σένα; Τι να μην κάνω; Γεμάτη πίκρες η ζωή του ανθρώπου και ανάπαυση στους πόνους της δε βρίσκει. Αν κάτι πιο καλό απ' αυτήν υπάρχει, σκοτάδι το τυλίγει και το κρύβουν πυκνές νεφέλες. Λαχταρούμε με πάθος ότι λάμπει εδώ στη γη. Γιατί δεν ξέρουμε αν υπάρχει κι άλλη ζωή κάτω απ' το χώμα. Και έτσι. Με παραμύθια μάταια ζούμε. Μύθοις δάλως φερόμαστε.

Ακούμε τη Φαίδρα. Κρατάτε το κορμί μου, το κεφάλι μου. Σηκώστε τα μέλη μου. Λυθήκαν από τους αρμούς. Το μαντήλι βαραίνει το κεφάλι μου. Έλα, πάρ' το και άπλωσε τα μαλλιά στους ώμους. Κόρη μου. Θάρρος. Θάρρος! Το έχει η μοίρα των ανθρώπων έτσι να υποφέρουν. Η Φαίδρα αναστενάζει.

Αχ, πώς να γινότανε; Από δροσερή βρυσούλα, καθάριο νάπινα νερό και σε χλωρό λιβάδι πλαγιασμένη κάτω από τις λεύκες να γαλήνευμα. Τι λες παιδί μου; Ανήσυχητη ρωτάει η τροφός. Η Φαίδρα συνεχίζει Πηγαίνετε μες στο βουνό. Θα πάω στα πεύκα και στο δάσος, όπου οι κυνηγιάρηκες τρέχουνε σκύλες ξοπίσσα απ' τα ελάφια. Τα ελάφια τα αγαπώ. Θέλω να τα προστατέψω.

Γιατί γι αυτά παιδί μου θλίβεται, τη ρωτάει η τροφός χωρίς να καταλαβαίνει Γιατί σε νοιάζουν τα κυνήγια; Τι λαχταράς; Νερά τρεχούμενα; Πλάι στο παλάτι σου η πλαγιά μπορείς να ξεδιψάσεις από κει. Κυρά μου Αρτέμιδα, συνεχίζει η Φαίδρα, κυρά μου Αφέντρα, να βρισκόμουν στο γυμναστήριο των αλόγων, όπου το ποδοβολητό των αλόγων αντηχεί.

Παραξενεμένη η τροφός, λόγο παράφορο γιατί ξεστομίζεις. Προταποθείσαι να πας να κυνηγήσεις επάνω στο βουνό, κατόπιν θέλεις τα άλογα στον ακίματο γιαλό. Χρειάζονται μαντεία μεγάλη ετούτα τα λόγια. Μπορώ να καταλάβω παιδί μου τι σου ταράζει τον νου;

## Η Αποκάλυψη του Μυστικού της Φαίδρας

Συνεχίζει η Φαίδρα η δόλια Εγώ τι έχω κάνει τάχα; Ανήσυχη απ τη σωστή πως βγήκα σκέψη; Τρελάθηκα κι έπεσα στην κατάρα κάποιου Θεού. Αχ δυστυχισμένη Βάλια μου, σκέπασε μου το κεφάλι. Ντρέπομαι. Τα μάτια μου δακρύζουν. Κρύψε με. Το βλέμμα μου αντικρίζει την ντροπή.

Όταν ξανάρχεται στα λογικά σου πονάς. Όμως και η τρέλα είναι κακό. Πιο καλό θα ναι να πεθαίνεις πριν ξαστερώσει το μυαλό. Να παιδί μου σε σκεπάζω. Εμένα ο θάνατος πότε θα μου σκεπάσει το κορμί; Τα τόσα χρόνια της ζωής μου πολλά με δίδαξαν. Φιλίες έπρεπε να έχουνε μετρημένες οι θνητοί να μην τις πάνε ως της ψυχής τα βάθη. Οι αγάπες να είναι χαλαρές. Πιο εύκολα να τις διώχνεις. Ωστόσο, είναι μεγάλο βάρος να υποφέρει μια ψυχή για δύο.

Απευθύνεται στο χωρό και ο χωρός τη ρωτάει. Γερόντισσα Βάλια, πιστή της Φαίδρας, τα μαύρα πάθη της τα βλέπουμε, όμως δεν ξέρουμε ποια αρρώστια την παιδεύει. Γυρεύουμε να μάθουμε από σένα. Δεν ξέρω κι εγώ παιδιά μου. Δε θέλει να μιλήσει. Ούτε πως άρχισαν οι συμφορές, είπε. Σοφίστηκα τα πάντα, μα δεν πέτυχα τίποτα. Έλα ακριβή μου, απευθύνεται πάλι στη Φαίδρα. Πες μου, μίλησέ μου. Η Φαίδρα αναστενάζει.

Αλίμονο! Τι σε καίει και λες αλίμονο; Μ αφάνισες, καλή μου, σε ικετεύω για τους θεούς. Σε ικετεύω. Εγώ τον Ιππόλυτο. Ποιο; Μη μιλάς γι αυτόν. Εγώ δεν είπα τίποτε. Είπες Ιππόλυτο. Ναι. Τον Ιππόλυτο. Εσύ το είπες. Παιδί μου. Έχεις αγνά τα χέρια σου από το αίμα; Ναι, μα η καρδιά μου είναι μολυσμένη. Μήπως κανείς εχθρός σου σε έχει βλάψει; Με τις ερωτήσεις αγαπητή μου, που είναι πολύ πολλές, φτάνει και αποκαλύπτει το μυστικό της.

Οπότε η τροφός. Τρομάζω. Τρομάζω από αυτό που άκουσα. Κόρη μου, με θανατώνεις τώρα. Δεν το μπορώ. Δεν θα αντέξω πια. Δεν στέργω να αντικρίζω τη μέρα και το φως. Θα ρίξω σε γκρεμό το κορμί μου να πεθάνω. Σας αποχαιρετώ. Ζωή δεν έχω. Οι γνωστικοί, παρόλο που δε θέλουν, ποθούν το κακό. Λοιπόν, δεν είναι θεός η Κύπριδα, μα κάτι άλλο, πιο δυνατό κι απ' το Θεό. Αν υπάρχει κάτι που αφάνισε κι αυτήν και με και το παλάτι.

## Η Απόφαση της Φαίδρας και η Παρέμβαση της Τροφού

Η Φαίδρα ντρέπεται γιατί το μυστικό έπαψε να είναι μυστικό. Γυναίκες της τροιζήνας που εδώ ζείτε. Μέσ' στις μακρόσυρτες ώρες της νύχτας στοχάστηκα πολλές φορές πως έχουν οι άνθρωποι χαλάσει τη ζωή τους με τα ίδια τους τα χέρια. Νομίζω ότι δεν είναι φυσικό τους να δυστυχούν, γιατί έχουν φρονιμάδα οι πιο πολλοί απ αυτούς. Μα να πως πρέπει να σκεφτούμε γι' αυτό; Γνωρίζουμε όλοι το σωστό και το νιώθουμε. Όμως διόλου δεν το κάνουμε πράξη. Νικιόμαστε απ' το πάθος.

Ντροπή! Να προδίδει γυναίκα τη συζυγική κλίνη. Ντροπή! Η Φαίδρα υποφέρει. Η τροφός τη λυπάται. Την συμβουλεύει να ενδώσει. Τη συμβουλεύει. Την Αφροδίτη δεν μπορείς να αντέξεις όταν πάνω σου είναι ο μίχτος.. Κι όποιος σε αυτήν υποχωρεί, με γλύκα του φέρνεται.Μα όποιον πεισματάρη και φαντασμένο βρει, σου τον αρπάζει. Και τι λογιάζεις; Τον ταπεινώνει. Βρίσκεται στον αιθέρα η Κύπρη μες στο κύμα και όλα απ' αυτή γεννιούνται. Αυτή φυτεύει και χαρίζει τον έρωτα. Αυτή χαρίζει τη νέα ζωή.

Η τροφός έχει αποφασίσει να μιλήσει στον Ιππόλυτο. Όμως ο Ιππόλυτος ήδη έχει πληροφορηθεί το φοβερό αυτό κακό. Βγαίνει από το παλάτι και τον ακούμε.

## Η Οργή του Ιππόλυτου

Ω Μάνα Γη και φως πλατύ του ήλιου. Τι λόγια ανάκουστα έχω ακούσει! Λόγια ανάκουστα και φοβερά! Ο Δίας. Τι έβαλες να ζουν γυναίκες στον κόσμο τον ηλιόφωτο; Ένα τέτοιο για τους ανθρώπους δολερό κακό; Το γένος, αν ήθελες το ανθρώπινο να σπείρεις, δεν έπρεπε να βγαίνει από γυναίκες. Μα οι θνητοί να φέρνουν στους ναούς σου χρυσάφι, σίδερο ή χαλκό, το σπέρμα καθένας να αγοράζει των παιδιών του μ' ότι πληρώνει ανάλογα και δίχως φροντίδα θηλυκά να ζουν τα σπίτια, συνεχίζει να κατηγορεί τις γυναίκες ο Ιππόλυτος. Και φεύγει.

## Η Απόγνωση της Φαίδρας και η Αυτοκτονία της

Τώρα ακούγεται πάλι η Φαίδρα. Δύστυχες, κακορίζικες τύχες των γυναικών. Και τώρα με ποια τέχνη, με ποιους λόγους το σφάλμα το κακό θα ξεμπερδέψω; Με βρήκε τιμωρία, ω γη και φως! Πού να ξεφύγω από τη συμφορά μου; Τη δυστυχία μου πώς να κρύψω, φίλες; Ποιος θεός θα 'ρθει βοηθός μου; Ποιος άνθρωπος θα με συντρέξει σε πράξεις άνομες; Με τέτοιο αμάρτημα η ζωή μου γίνεται τώρα αβάσταχτη. Η πιο δυστυχισμένη γυναίκα του κόσμου είμαι. Βρήκα το γιατρικό. Θα σκοτωθώ, πρέπει να σκοτωθώ.

(μουσική)

## Η Αναγγελία του Θανάτου της Φαίδρας και η Επιστροφή του Θησέα

Μέσα από το παλάτι έρχεται η τροφός και αναγγέλλει τη φοβερή είδηση. Τρέξτε! Η κυρά μου, η κυρά μου κρεμάστηκε! Οι γυναίκες θρηνούν. Η Φαίδρα κρατάει στα χέρια της ένα γράμμα προς το Θησέα. Γράφει μέσα στο γράμμα αυτό ψέματα ότι ο Ιππόλυτος αποπειράθηκε να αντιβιάσει. Αυτή την ώρα που όλοι θρηνούν, φθάνει και ο Θησέας. Μαθαίνει όλα, βλέπει, αρχίζει και οδύρεται, κλαίει και οδύρεται, ζητάει πληροφορίες. Ανοίγουν το γράμμα και διαβάζουν. Διαβάζουν τα φοβερά ψεύδη. Φωνάζει "Πού να ξεφύγω από το βάρος της δυστυχίας μου";

Την ώρα αυτή του θρήνου, την ώρα που καταριέται ο πατέρας στο γιο, έρχεται ο Ιππόλυτος, που δε γνωρίζει το κακό που έχει γίνει. Ο πατέρας του τον καταριέται, τον βρίζει. Ο Ιππόλυτος δικαιολογείται και θέλει να τον πείσει ότι είναι αθώος. Όμως ο πατέρας διατάζει να εξοριστεί ο γιος του και παρακαλεί τον Ποσειδώνα, τον πατέρα του, πριν δύσει ο ήλιος, να έχει σκοτώσει τον Ιππόλυτο.

## Η Εξορία και ο Θάνατος του Ιππόλυτου

Ο Ιππόλυτος με πίκρα παίρνει το δρόμο της εξορίας. Όμως καθώς φεύγει, ένας ταύρος βγαίνει μέσα από τη θάλασσα, σταλμένος από τον Ποσειδώνα. Τα άλογα φοβούνται, αφηνιάζουν, ανατρέπουν το άρμα και ο Ιππόλυτος κατακομματιάζεται. Μισοπεθαμένο τον φέρνουν στο παλάτι.

Ένας υπηρέτης αναγγέλλει τα φοβερά όσα συνέβησαν. Ο Ιππόλυτος χάθηκε. Και διηγείται όλες τις λεπτομέρειες από το δυστύχημα. Ο πατέρας μπροστά στο θέαμα το φοβερό λησμονεί, λησμονεί το κακό, λησμονεί όλα και θρηνεί το γιο του.

## Η Αποκάλυψη της Αλήθειας από την Άρτεμη και η Συμφιλίωση

Την ώρα αυτή εμφανίζεται η θεά Αρτέμις και αποκαλύπτει στον πατέρα όλη την αλήθεια. Ο Θησέας θρηνεί λέγοντας και ξαναλέγοντας αλίμονο και αλίμονο. Η Άρτεμις διατάζει να τιμούν τον Ιππόλυτο, οι ανύπαντρες κόρες να κόβουν τα μαλλιά τους πριν το γάμο και να χύνουν αιώνια τα δάκρυά τους για το αθώο το ευγενικό παλικάρι που το σκότωσε η θεά Κύπρη. Ο Ιππόλυτος συγχωρεί τον πατέρα του και φεύγει από τη ζωή. Ο πατέρας αποχαιρετάει με αγάπη τον γιο του και θρηνεί λέγοντας Αθήνα, ποιον γιο έχασες; Και η σκηνή εδώ, αγαπητοί μου, κλείνει.

(μουσική)

## "Ήταν Λάθος;" - Ένας Επίλογος

Δήτη. Νίκησε ή νικήθηκε; Αυτός όμως κατακομματιασμένος κρεμάστηκε, ο πατέρας θρήνησε και ο ίδιος ο Ιππόλυτος πόνεσε. Όμως νίκησε. Ναι, νίκησε. Το ίδιο σχόλιο κάνει και ένας ελάσσων ποιητής με ένα ποίημα που έχει τίτλο "Ήταν λάθος;", ρωτάει ο ποιητής. Ήταν λάθος αυτό που έκανε ο Ιππόλυτος; Να η απάντηση που δίνει, που είναι σχόλιο πάνω στο μεγάλο αυτό έργο του Ευριπίδη.


Ήρθαν και τούτη την άνοιξη στο ναό του Ιππόλυτου οι ανύπαντρες κόρες από την Τροιζίνα, έκοψαν τα μαλλιά τους, έχυσαν δάκρυα και σκόρπισαν λουλούδια. Έτσι όρισε η Άρτεμη να τιμούν το παρθένο παλικάρι που το σκότωσε ανελέητα η Κύπρη. Και όταν έπεσε το σκοτάδι και οι κόρες έμειναν μόνες, άκουσαν βαθιά μέσα στα σπλάχνα τους μια φωνή που ρωτούσε "Όμορφο παλικάρι, γιατί δεν τίμησες την παντοδύναμη θεά; Γιατί διάλεξες να ανηφορίσεις μόνος; Ήταν λάθος. Όμως σε θαυμάζουμε. Τα άνθη δε θα σου λείψουν ποτέ". Ναι, δε θα του λείψουν ποτέ τα άνθη.

(μουσική)
