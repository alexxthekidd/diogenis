<iframe width="560" height="315" src="https://www.youtube.com/embed/bYd1DS54QDg?si=46y_FWWBkniMdPTN" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Στο δεύτερο μέρος της ανάλυσης των "Ικέτιδων" του Αισχύλου από τον Διογένη Μαλτέζο, παρακολουθούμε την εξέλιξη του διαλόγου μεταξύ του χορού των Δαναΐδων και του βασιλιά Πελασγού. Κεντρικό θέμα αποτελεί η ικεσία των Δαναΐδων για προστασία από τους γιους του Αιγύπτου, η οποία θέτει τον βασιλιά προ των ηθικών και πολιτικών διλημμάτων. Ο Μαλτέζος αναδεικνύει την ικανότητα του Αισχύλου να συνδυάζει το μυθολογικό υπόβαθρο με διαχρονικά ερωτήματα περί δικαιοσύνης, φιλοξενίας και δημοκρατικής διακυβέρνησης, τονίζοντας τον σεβασμό προς τους θεούς και τους νόμους της πολιτείας.

Επιπλέον, η ανάλυση εστιάζει στις ευχές του χορού προς τους Αργίτες, οι οποίοι αποφασίζουν να παράσχουν άσυλο στις Δαναΐδες. Ο Μαλτέζος ερμηνεύει τις ευχές αυτές ως έκφραση ευγνωμοσύνης και επιθυμίας για ευημερία και δικαιοσύνη στην πόλη που τους φιλοξενεί. Παράλληλα, υπογραμμίζει την αναφορά του Αισχύλου σε έναν παντοδύναμο, αλλά άγνωστο Θεό, ο οποίος αντιπροσωπεύει μια ανώτερη ηθική τάξη και δικαιοσύνη. Η έκθεση του Μαλτέζου καταλήγει στην επισήμανση της διαχρονικής αξίας των θεμάτων που θίγει ο Αισχύλος, όπως η ασυλία, το δημοκρατικό ήθος και η ανάγκη σεβασμού των αποφάσεων του λαού.

---

## *Ολόκληρο το κείμενο της εκπομπής:*
(κλασσική μουσική)

## Εισαγωγή

Αγαπητοί μου ακροατές, η εκπομπή μας συντροφιά με τους τραγικούς συνεχίζεται. Σήμερα θα παρακολουθήσουμε το δεύτερο μέρος από την τραγωδία του Αισχύλου "Οι Ικέτιδες".

## Διάλογος και Διλήμματα

Ο χορός, τον οποίο αποτελούν οι πενήντα κόρες του Δαναού, προσπαθεί να πείσει τον βασιλιά ότι είναι συγγενείς. Ο βασιλιάς πείθεται. Και τους απαντά: "Θαρρώ πως σας ενώνει με τη χώρα παλιός δεσμός. Μα πώς τα πατρικά σας τολμήσατε να αφήσετε παλάτια; Ποια κακορίζικη σας βρήκε τύχη;"

Άρχοντα Πελασγέα, απαντά ο χορός, των θνητών είναι λογής, λογής οι συμφορές. Κανένα κακό δε θα βρεις πουθενά παρόμοιο μ' άλλο. Γιατί ποιος θα έβαζε στον νου του πως το ανέλπιστο φευγιό μου ετούτος τάργος εδώ και στην αρχαία μου ρίζα θα μ' έφερνε γεμάτη φόβο και έχθρα γάμους συγγενικούς για να ξεφύγω;

Γιατί, ρωτάει ο βασιλιάς, στους αγωνίους θεούς μας έχεις έτσι προσπέσει, νιόκοπα κρατώντας λευκό στεφάνω τα κλαδιά ικεσίας; Μα για να μη γίνω στη γενιά του Αιγύπτου σκλάβο, γι αυτό. Κι ο βασιλιάς ρωτάει Από έχθρα ή ανίερο το λογάζεις; Ποιος στέργει αυτούς που δούλωτους τον παίρνουν; Λέει ο χορός. Μα ο πλούτος έτσι των φλητών τραννεύει. Και απ' τους δυστυχισμένους ξεμπερδεύουν.

Συνεχίζεται ο διάλογος βασιλιά και χορού. Λοιπόν, πώς θα φανούν μπροστά σας δίκαιος; Ρωτάει ο βασιλιάς. Και ο χορός απαντά. Στους γιους του Αιγύπτου μην με παραδόσεις. Βαριά όσα λες. Είναι βαριά. Να φορτωθώ καινούργια έχθρα. Όμως η δίκη βοηθάει τους σύμμαχους της, βεβαιώνει ο χορός. Αν στην αμάχη απ' την αρχή κι αυτή βρισκόταν, λέει ο βασιλιάς, τους στολισμένους τίμιους βωμούς της πόλης, βασιλιά μου, ιερός με πιάνει φόβος βλέποντάς τους. Ναι, βαρύς είναι ο θυμός του Ικέσιου Δία, βεβαιώνει ο χορός.

Αφού βεβαίωσε αυτό, συνεχίζει Γιο του Παλέκτωνα, τον Πελασγό να φέρνει με πρόθυμη καρδιά. Άκουσε με. Κοίτα με την Καίτησσα. Έχω πάρει της εξορίας παραδέρνοντας το δρόμο. Σαν τη λυκοκυνήγητη δαμάλα που βρήκε προστασία σε βράχους απάτητου γκρεμού. Και εκείθε με θλιβερά μουγκανητά φωνάζει τα βάσανά της στον βοσκό. Τι ωραία σκηνή, αγαπητοί μου!

Ο βασιλιάς απαντά. Θωρώ τα νιόκοπα κλαδιά που σκώνουν τους αγωνίους θεούς μας να σαλεύουν. Ας μη μας βλάψει όμως ετούτη η πράξη των συγγενών μας ξένων. Μηδέ αμάχες, ανέλπιστες και απρόβλεπτες στην πόλη γεννήσει. Διόλου δεν τις έχει ανάγκη.

Θα συνεχιστεί, αγαπητοί μου, ο διάλογος μεταξύ του χορού και του βασιλιά. Ο χορός θέλει να πείσει τον βασιλιά να τους προστατεύσει. Βασιλιά του Μυροδότη Δία, η θυγατέρα των Ικετών η Θεμιδά. Ας το δει πως είναι δίκαιο το φευγιό μας. Κι ο γέροντας, έτσι με τη βαθιά και ώριμη σκέψη. Μάθε το από μένα που είμαι νεότερη σου. Τον Ικέτη όποιος σπλαχνίζεται. Οι θεοί τιμούν τις θυσίες του πάντα σαν προσφορές θεοφοβούμενο άντρα. Ο βασιλιάς ακούει με προσοχή και απαντά. Οι Ικέτες στην εστία των παλατιών μου δεν έχετε προσπέσει. Κι αν στην πόλη το μίασμα θα απλωθεί, τότε ας φροντίσει όλος μαζί ο λαός να το γιατρέψει. Μα υπόσχεση σε εσάς δε θα μπορούσα να δώσω πριν τα πω και στους πολίτες. Δημοκρατικό ήθος την εποχή εκείνη.

Εσύ λέει ο χορός, εσύ είσαι η πόλη. Εσύ είσαι η γνώμη του λαού. Πέρα από κάθε κρίση, αφέντης το βωμό της χώρας, την εστία εξουσιάζεις. Νόμος το κάθε διάνεμα σου. Και μόνο κράτορας στο θρόνο καθισμένος, εσύ μονάχα αποφασίζεις. Παίρνεις για όλα από το μίασμα. Βασιλιά φυλάξου. Το μίασμα, αγαπητοί μου, είναι. Αν δεν τους δώσει άσυλο ο βασιλιάς και ο βασιλιάς, απαντάει το μίασμα τους εχθρούς μου να χτυπήσει. Μα δεν μπορώ να σας συντρέξω δίχως δικό μου κίνδυνο. Ούτε πάλι θα είναι φρόνιμο τούτο. Να καταφρονέσω τα παρακάλια σας. Δε βρίσκω λύση. Ο φόβος μου ζώνει την ψυχή. Να βοηθήσω, να μη βοηθήσω, να αφεθώ στην τύχη, είναι το δίλημμα των τίμιων ανθρώπων.

Κι ο χορός απαντά. Κοίτα ψηλά τον άγρυπνο φρουρό που προστατεύει τους κυνηγημένους, όταν προσπέφτοντας στους ξένους, δίκαιο δε βρίσκουν ως ορίζει ο νόμος του Ικέσιου. Δία, βαριά η οργή προσμένει εκείνους που χωρίς ευσπλαχνία στον θρήνο και τις κραυγές των πονεμένων στέκουν. Ο βασιλιάς ακούει αυτές τις σοφές ιδέες. Και με πολλή προσοχή απαντά: Όμως, αν έχουν πάνω σου εξουσία σύμφωνα με της χώρας σου τους νόμους, η γη του Αιγύπτου, λέγοντας πως είναι οι πιο στενοί σου συγγενείς, ποιος τότε θα 'θελε να τους εμποδίσει; Πρέπει και 'συ, για να ξεφύγεις, να αποδείξεις πως της πατρίδας σου κανένα οι νόμοι δικαίωμα δεν τους δίνουνε σε 'σένα.

Άμποτέ, λέει ο Χορός, να μην πέσω σκλάβα ποτέ στην εξουσία των αντρών. Πιότερο αδιάκοπη φευγάλα κάτω από τ' άστρα προτιμώ, παρά τους μισητούς μου γάμους. Και 'συ τη δίκη συμμαχός σου διαλέγοντας, κρίνε τι πρέπει μπρος στους θεούς να σεβαστείς. Ο Πελασγός είναι δημοκράτης και ακούστε πως απαντά. Η κρίση δύσκολη. Μη με διαλέγεις κριτή σου. Είπα και πριν, όση εξουσία και να 'χω, δίχως του λαού τη γνώμη δε θ' αποφάσιζα. Γι' αυτά, μη μου πούνε ποτέ οι πολίτες, αν τύχει και κάποια μας έρθει δυστυχία, για τον ξένον τη χάρη αφάνισες σ' όλη τη χώρα.

Ο Χορός όμως έχει άλλη άποψη. Ο Δίας που συγγενεύουμε και οι δυο μας τα βλέπει αυτά, ο Δίας, ο δικαιοκρίτης, μοιράζοντας σωστά απ' το ένα μέρος το δίκιο στους καλούς και απ' τ' άλλο τ' άδικος στους ανόσιους. Αφού με τέτοια δικαιοσύνη τούτα ζυγιάζονται, ποιος φόβος να πράξεις ό,τι πρέπει σε εμποδίζει; Βαθιά φροντίδα θέλει η σωτηρία, λέει ο βασιλιάς. Και σαν του βουτηχτεί καθάριο μάτι, αθόλωτο από το κρασί, που κάτω να φτάνει ως τον βυθό, για να μη φέρουν καμιά ζημιά στη χώρα πρώτα ετούτα, μα και για 'μας καλά να εξετελέσουν. Κ' ούτε με πόλεμο τα εν εχυρά μας οι εχθροί ν' αρπάξουν. Μήτε αναγκασμένοι πίσω σας παραδώσουμε, που οι ικέτες τον Θεό μας στους βωμούς έχετε πέσει και βάλουμε βαρύ συγκατοικόμαστε τον εξολοθρευτή Θεό στα σπίτια, δαίμονα φοβερό, τον αλάστορα, που δεν αφήνει ελεύθερους τους νεκρούς ούτε στον Άδη. Λοιπόν, δεν το λογιάζετε πως θέλει νουν και βαθιά φροντίδα η σωτηρία;

Ώστε, αγαπητοί μου, ο βασιλιάς φοβάται μήπως κάνει κάποια αδικία και φέρει στο σπίτι του τιμωρό τον αλάστορα, το δαίμονα. Για μένα φρόντισε, λέει ο χορός, ώστε ταιριάζεις στο δίκαιο και προστάτης θεοφοβούμενος να γίνεις. Μη με παραδόσεις την κυνηγημένη, που με διωγμούς αντίθεους έχω φτάσει απαλάργα στους γιαλούς σου. Μήτε να στέρξεις να αντικρύσεις της χώρας βασιλιά κι αφέντη απ' τους πολύθεους να μ' αρπάζουν βωμούς. Να ξέρεις, είναι οι εχθροί μας ασεβείς και ανόσιοι και φυλάξου από το θεϊκό θυμό. Συνέχεια, αγαπητοί μου, ο Αισχύλος ομιλεί για τη δικαιοσύνη του Θεού.

Και μη θελήσεις τις ικέτες έσου να δεις από τα αγάλματα με βία, σαν τ' άλογα να τις ξεσέρνουν, μη λογαριάζοντας τη δίκη, και μάγρια να ξεσκίζουν χέρια τους ξοφλιασμένους πέπλους και χιτώνες. Γιατί, να ξέρεις, βασιλιά, ό,τι κι αν θα πράξεις, τα σπίτια σου και τα παιδιά σου κάποτε θα το πληρώσουν στον Άρη, μούμιο τρόπο. Καλά στο χάσου αυτά. Η δικαιοσύνη πάντοτε από το Δία κατεβαίνει. Ώστε, αγαπητοί μου, η ιδέα ότι θα τιμωρηθεί στον Άδη, στον άλλο κόσμο, για το κακό που έκανε, ήταν πίστις και των αρχαίων μας προγόνων.

Το σκέφτηκα, λέει ο βασιλιάς, κι εδώ κατασταλάζω. Μ' αυτούς ή εκείνους είμαι αναγκασμένος πόλεμο να σηκώσω μέγα. Κι έχει του καραβιού η ξυλοδοσία στεριώσει για τα καλά. Τίποτα δεν τελειώνει δίχως πόνο. Κι αν του σπιτιού σου τα αγαθά κουρσέψουν, πάλι περισσότερα μπορείς να κάμεις απ' τα χαμένα. Ο Δίας προστάτης του πλούτου, αν σε συντρέξει. Ώστε, αν έχεις τη δύναμη του Θεού, μη φοβάσαι τίποτα. Κι αν ξεφύγων από το στόμα σου πικρά τα λόγια που την καρδιά πληγώνουν, πάλι με άλλα λόγια γλυκά μπορείς γιατριά να δώσεις. Μα, για να μη χυθεί συγγενικό σου αίμα, χρειάζονται πολλές θυσίες και σε πολλούς θεούς σφαχτάρια πλήθος για να γιατρέψει το κακό. Ή, καθόλου δε νιώθω τάχα την αμάχη τούτη. Ανίδεος κάλλιον άμαι παρά μάντης κακόν. Μακάρι να τελειώσουν όλα καλά και αντίθετα στη γνώμη που 'χω.

Στις ικεσίες μου, λέει ο χορός, τις πολλές, άκου το τέλος. Ακούω και λέγε. Σε προσέχω. Βασιλιά, στη μέση μου έχω ζώνες για τα ρούχα. Ναι, λέει ο βασιλιάς. Το γυναικείο ντύσιμο ταιριάζουν αυτά. Ο χορός. Ξέρεις, ωραία μπορεί να χρησιμεύσουν. Απορεί ο βασιλιάς. Λέγε, τι θες να πεις μ' αυτά τα λόγια; Αν μια πιστίς εμάς υπόσχεση δε δώσεις, σε τι λοιπόν θα χρειαστούν οι ζώνες; Τάματα νέα στ' αγάλματα θα βάλω. Ενιέγματα όσα λες. Ξάστερα μίλα. Θα κρεμαστώ απ' τους θεούς αυτούς αμέσως. Ι! Ο λόγος σου μαστιγός στην καρδιά μου. Τώρα κατάλαβες που σου άνοιξα τα μάτια, βασιλιά;

Ο βασιλιάς φοβάται μήπως αυτοκτονήσουν πάνω στα αγάλματα. Πολλές οι δυσκολίες. Με κυκλοζώνουν από παντού απολέμιτες. Φουσκώνει το πλήθος των κακών σαν το ποτάμι και τρίσβαθο το πέλαγο που μπήκα της συμφοράς, αδιάβατο. Δεν έχει πουθενά για τα βάσανα λιμάνι. Γιατί αν το χρέος μου σε εσάς δεν κάνω, άφευκτο, καθώς είπες, θα μας πνίξει το μίασμα. Κι αν πάλι μπρος στα κάστρα με τα ξαδέρφια σου, τους γιους του Αιγύπτου, σταθώ να χτυπηθώ, λύση να δώσω στη διαφορά μας με τα όπλα, τότε πόση σπατάλη αυτή η πικρή δε θα 'ναι για χάρη γυναικών τη γη να βρέξω; Να βρέξω μαντρίκειο αίμα; Πρέπει να 'χω σέβας τον άγριο θυμό του Δία, προστάτη των ικετών. Κανένας άλλος φόβος για τους θνητούς δεν είναι πιο μεγάλος.

Εσύ, γερο-πατέρα των παρθένων αυτών, στην αγκαλιά σου τα κλωνάρια τούτα παρηγοργά κι απόθεσέ τα πάνω σ' άλλους βωμούς των εγχωρίων θεών μας, για να δουν όλοι οι πολίτες της ικεσίας το ξεκάθαρο σημάδι και μήτε με φορτώσουν κατηγόριες. Γιατί ο λαός ζητάει να βρίσκει φταίχτη την εξουσία πάντοτε. Όμως έτσι μπορεί, σαν θα τα δει, να συμπονέσει και των αντρών την άνομη υπερφάνεια, να σιχαθεί και πιο καλός να γίνει για σας. Μπρος στους αδύνατους καθένας πιότερη καλοσύνη δείχνει πάντα.

Άκουσε ο βασιλιάς, ο πατέρας των κοριτσιών του χορού, ο Δαναός, και απαντά: Είναι για μας μεγάλο πράγμα τέτοιο σεβασμό να βρούμε προστάτη ξένο. Στείλε από τους ντόπιους να με συνοδέψουν και οδηγητές τους πρόναους, για να 'ρω βωμούς και τα ιερά των πολιούχων θεών και να μαι ασφαλισμένος όταν μέσα από την πόλη θα διαβαίνω. Ξένη κι αλλιώτικη η θωριά μου, γιατί ο Νείλος με τη γενιά του ίναχο ανθρώπους όμοιους δεν τρέφει. Ώστε φυλάξου, μην το θάρρος το ανέμελο τρανό κακό γεννήσει. Πολλές φορές κανείς ως τώρα, δίχως να το γνωρίζει, σκότωσε άνθρωπό του.

Ο βασιλιάς του τόπου. Εσείς, φρουροί, πηγαίνετε μαζί του. Σωστά μιλάει ο ξένος. Να τον πάτε στις πόλεις, στους βωμούς και στα ιερά μας. Και ανάγκη για πολλά δεν είναι λόγια μ' εκείνους που ανταμώνεται στο δρόμο, καθώς τον ναύτη θα οδηγάται τούτον που έχει προσπέσει ικέτης στον θεόν μας.

## Αποχωρισμός και Προσευχές

Ο χορός είπε γι' αυτόν και φεύγει όπως ορίζεις. Μα εγώ τι γίνομαι; Πώς θα με προστατεύσεις εμένα, βασιλιά; λεν οι κοπέλες. Άσ' τα κλαδιά της ικεσίας σου το σημάδι. Στο πρόσταγμά σου υπακούει. Να το αφήνω, τώρα, να ρθεις εδώ στο ανοιχτό άλσος. Ποια προστασία για με βέβηλο το πόσο δε θα σε δώσουμε σαρπακτικά γεράκια; Κι αν σε χειρότερους εχθρούς κι από τα φίδια? Λόγο καλό να λες στον καλό λόγο. Παράξενο δεν είναι που φοβάμαι, λέει ο χορός. Πάντα τρανός των γυναικών ο φόβος, βεβαιώνει ο βασιλιάς. Μέργα και λόγια, δίνε μου θάρρος, βασιλιά. Μα δε θ' αργήσει ώρα πολύ ο γονιός σας. Πηγαίνω εγώ και το λαό της χώρας σε σύναξη καλώντας. Θα πασχίσω καλή για σας η γνώμη του να γίνει. Και στον πατέρα σου να, θα πω τι πρέπει να λέει. Ως τότε εσύ να περιμένεις εδώ και παρακάλα τους θεούς μας με προσευχές να σου δωρίσουν όσα ποθείς. Όταν τελειώσω, θα ξαναέρθω. Ας είναι η τύχη και η Πυθώ μαζί μου.

Ο χορός ικανοποιημένος, προσεύχεται. Βασιλιά των βασιλιάδων, όλ' δι' αιδία, διαλεχτέ της ευτυχίας, μακαρισμένε και η τρανότερη μέσ' όλους παντοδύναμη εξουσία, άκουσέ μας και βοήθα! Με τη δίκαια οργή σου αλλάργα των ανδρών το αντίθεο θράσος διώξε και το μελανό καράβι του κακού στα μαύρα βάθη του πελάγου να βουλιάξεις. Ρίξε βλέμμα καλοσύνης στην αρχαία, πολυξάκουστη γενιά μας. Η πρόγονισσά μας ήταν μια γυναίκα που αγαπούσες. Η μεγάλη σου συμπόνια κάμε πάλι να αναζήσει τ' αγγισμά σου που λευτέρωσε. Θυμήσου την Ιώ. Είναι, το καυχιόμαστε, η δική μας ρίζα θεικιά. Από σε κρατάει κι απ' αυτόν εδώ τον τόπο. Και τώρα stis μητέρας μου τα χνάρια βρέθηκα τα παλιά, stis πολυφρούρητες ανθόσπαρτες βοσκιές και τα λιβάδια τα πλούσια, οπού δε κάποτε Iώ φεύγει από τον Οίστρο κεντημένη, με ολοπαρμένα φρένα, αντιπερνώντας πλήθος φυλές ανθρώπων. Κι όταν, όπως η μοίρα το είχε ορίσει, το πολυκύμαντο έσκισε στενό, το σύνορο εδιάβηκε, όπου αντίκρυ, μια με την άλλη στέκουν οι στεριές. Ορμά στις χώρες της Ασίας απ' άκρη σ' άκρη, την προβατομάνα Φρυγία γοργοδιαβαίνει, περιπλανιέται στη Μισία, κατηφορίζει στις κοιλάδες των Λυδών και τα βουνά Κυλίκων και Παμφίλων περνώντας τα αστέρευτα ποτάμια και της Αφροδίτης τον πλουτοφόρο τόπο και τη χώρα με τα πολλά στάρια. Φτάνει ξετρελλαμένη από το κεντρί του φτερωμένου Βοϊδολάτη στην ιερή του Δία κοιλάδα, που είναι τροφός των πάντων, στο λιβάδι που χιόνια το ποτίζουν και ανάσα το καίει πυρωμένη του Τυφώνα και τις νεροσυρμές του Νείλου, που αρρώστειες δεν τις πιάνουν, ξώφρενη σα μαινάδα από τα βαριά πάθη και τις φρικτές ζουμιές της Ήρας. Και αυτούς που κατοικούσαν τη χώρα φόβος τους χλωμιασε. Η καρδιά τους πάραξε, καθώς έβλεπαν μια νόψη πρωτόφαντη, ένα απαίσιο πλάσμα, χτήνος, μ' ανθρώπινη θωριά, γυναίκα και μαζί δαμάλι. Και θαμπωμένοι στέκαν μπρος στο τέρας.

Ποιος ήταν τότε που τη δύστυχη, την οίστρο μανιασμένη, γιάτρεψε και πολυπλάνητη Ιώ; Αυτός που μέσα στους ατέλειους αιώνες βασιλεύει, ο Δίας, με του χεριού του την ευλογημένη δύναμη και τη θεία πνοή του στα βασανά της δίνει τέλος, ενώ από τα μάτια της κυλούσαν τα πικρά δάκρυα της ντροπής. Και αφού το σπέρμα κράτησε, του Δία γέννησε, καθώς λεν, στ' αλήθεια, λαμπρό παιδί, χωρίς ψεγάδι και ευτυχισμένο στης ζωής το μάκρος, έτσι που βούηξε όλη η γη είναι του Πλάστη Δία αιτού το βλαστάρι αληθινό. Γιατί ποιος άλλος θ' άπαβε της οργισμένης Ήρας τις επίβολες αρρώστιες; Μόνον ο Δίας. Και όποιος παραδεχθεί πως η γενιά μου βαστιάται από τον Έπαφο, θα χει πετύχει το σωστό.

Ποιον άλλον θα ταν δίκαιο βοηθό μου να κράξω απ' τους θεούς, αφού έτσι πολύ με έχει συντρέξει αυτός ο αφέντης και πατέρας, πλαστουργός μας με το ίδιο του το χέρι, ο μέγας χτίστης του γένους μας, βαθύγνωμος των πάντων λυτρωτής, ο ούριος Δίας. Καμιά εξουσία πάνω από τη δικιά του και από κανένα η δύναμή του πιο μικρή. Κανένας πανωθέ του δε θρονιάζει για να τον προσκυνά. Μπορεί το κάθε τι που μέσα στα φρένα του ωριμάζει. Με το λόγο μόνος στιγμής σε πράξη να σαρκώσει.

## Επιστροφή του Δαναού και Απόφαση των Αργιτών

Αγαπητοί μου ακροατές, σας είπα στην προηγούμενη εκπομπή ότι θέλει να κάνει τη λάσπη το χώμα πνεύμα. Τον δαίμονα που είναι μέσα μας να τον κάνει άγγελο, τη γη ουρανό. Και ενώ χρησιμοποιεί ο μεγάλος τραγικός όλα αυτά που η παράδοσις, ο μύθος έχει δώσει, τα τροποποιεί όλα και ομιλεί εδώ για έναν Θεό ο οποίος είναι άγνωστος αυτών, γιατί δε γνωρίζει το όνομά του, αλλά είναι παντοδύναμος.

Έρχεται εν τω μεταξύ ο Δαναός. Κόρες μου θάρρος απ τους ντόπιους καλά πάμε. Απόφαση έχει πάρει πια ο λαός τους. Καλό γέροντα να χεις που μας φέρνεις τέτοιες χαρούμενες ειδήσεις, απαντούν. Όμως, λέγε, πώς πάρθηκε η απόφαση του πλήθους; Με πόσες ψήφους νίκησε η βουλή του; Κι ο Δαναός απαντά Ομόγνωμα αποφάσισαν οι Αργίτες, έτσι που η γέρικη καρδιά μου πάλι ξανάνιωσε. Γιατί τα δεξιά χέρια σήκωσαν όλοι και τρικίμισεν ο αιθέρας από την κρίση αυτή. Ώστε αγαπητοί μου, παίρνουμε μια ιδέα πως παίρνανε τις αποφάσεις. Σήκωσαν τα χέρια.

Στη χώρα τούτη ελεύθεροι Μέτοικοι να ζούμε πάντα και ασφαλισμένοι με της ασυλίας τα δίκαια και κανείς ντόπιος ή ξένος να μη μπορεί από δώθε να μας πάρει. Κι αν μεταχειριστεί τη βία, τότες όποιος δε μας συντρέξει απ' τους πολίτες, άτιμος να λογιέται κι απ' τον τόπο να διώχνεται, με του λαού τη γνώμη. Των Πελασγών ο βασιλιάς, μιλώντας έτσι για μας, τους έπεισε, προλέγοντάς τους μήπως η πόλις τους καιρούς που θα 'ρθουν παχύνει τον τρανό θυμό του Δία του Ικέσιου, μια κι είμαστε πολίτες εμείς και ξένοι αντάμα. Κι έτσι γίνη διπλό το μοιάσμα στη χώρα τέρας ανίκητο, που η συμφορά το θρέφει. Αυτά, ο Αργίτικος λαός γροικώντας ψήφισε δίχως κήρυκα, τα χέρια σηκώνοντας ψηλά. Ταύτα έτσι να 'ναι. Έτσι είπε. Οι Πελασγοί με προθυμία δεχτήκαν τα επιδέξια λόγια του. Και ο Δίας έβαλε τέλος στην απόφασή τους.

Αγαπητοί μου ακροατές, την εποχή εκείνη ομιλεί ο τραγικός ποιητής για την ασυλία. Ομιλεί για το δημοκρατικό ήθος. Μας λέει πώς πήραν την απόφαση σηκώνοντας όλοι τα χέρια και να θεωρείται άτιμος όποιος απ' τους πολίτες παραβεί αυτά που απεφάσισε η συνέλευση του λαού.

## Ευχές και Επίλογος

Ακούγοντας αυτά, ο χορός Εμπρός να πούμε ευχές για τους Αργίτες καλές, αντιπληρώνοντας τη χάρη. Κι άμποτε ο Δίας ο ξένιος να δώσει πέρα για πέρα αληθινές να βγούνε τούτες οι προσευχές μας, οι προσευχές εμάς των ξένων. Κι εσείς, Διωγένειοι Θεοί, τώρα εισακούστε μας, που τέτοιες ευχές μοιράζουμε γι' αυτό το γένος. Των Πελασγών τη χώρα τούτη ποτέ οι φωτιές να μην την κάψουν του αχαλίνωτου Άρη, που λυσσάει με τις απαίσιες βοές της μάχης και τους θνητούς σαλιωτικούς θερίζει κάμπους. Γιατί μας σπλαχνίστηκαν. Καλόβολοι για μας έδωσαν ψήφο και τους ικέτες σέβονται του Δία το δύστυχό μας τούτο εδώ κοπάδι. Κι ούτε με την απόφασή τους χαρίστηκαν στους άντρες των γυναικών, καταφρονώντας το δίκιο. Μα τον απολέμιτο, ξάγρυπνο τιμωρό στα ουράνια το Δία σκεφτήκαν. Και ποιο σπίτι μπορεί έτσι άγρια χωλωμένο στη στέγη του να τον βαστάξει, που ασήκωτος καθίζει; Ανθρώπους σέβονται συγγενείς. Οι Ικέτες του αγνού Δία, γι' αυτό και οι καθαροί βωμοί των στους θεούς αρέσουν. Λοιπόν, συνεχίζει ο χορός, αγαπητοί μου, από τα στόματα μας, που τα ισκιώνουν εκκλαδιά ικεσίας ψηλά να φτερουγήσουν οι ευχές για την τιμή και δόξα ετούτων. Την πόλη αυτή θανατικό και αρρώστια ποτέ μην ερημώσει από τους άνδρες. Μήτε η διχόνοια να ματώσει το χώμα της με φόνους ντόπιων. Να μένει αθέριστος ο ανθός της Νιότης. Και ο αγαπημένος της Αφροδίτης, ο Άρης ο φονιάς. Μηδέ μια τρίχα τους ποτέ να κόψει. Τριγύρω στους βωμούς τους φεγγοβόλους πλήθος οι πρωτογέροντες να στέκουν.

Η πόλη τους καλά να κυβερνιέται, μια και θα σέβονται βαθιά το μέγα Ξένιο Δία, που με πανάρχαιο νόμο τα βήματα οδηγάει της μοίρας. Και ευχόμαστε να βγάζει η χώρα στοχαστικούς ατέλειωτη σειρά, πάντοτε βασιλιάδες και η Εκάτη Αρτέμιδα τις γένες των γυναικών να προστατεύει. Μήτε στην πόλη αυτή να πέσει αφανισμός ανθρωποφάγος, ολότελα ρημάζοντάς την και έναν πένθιμο Άρη να αρματώνει δίχως τραγούδια και χορούς, με ντόπιον σκοτωμούς και αμάχες. Οι πλήθειες θλιβερές αρρώστιες αλλ' άργα απ' τους πολίτες να κουρνιάσουν. Και ο λύκειος Απόλλωνας τα νιάτα καλόβολος να παραστέκει. Ο χορός, αγαπητοί μου, συνεχίζει τις ευχές. Ο Δίας καρποφόρες τις σοδειές σε πάσαν εποχή να δίνει και τα κοπάδια στα παχιά λιβάδια με πλούσιες να πληθαίνουν γένες και όλα οι θεοί να τα ευλογούν. Τριγύρω στους βωμούς οι ψάλτες ύμνους να λεν γιορταστικούς και από των παρθένων το αγνό στόμα χαρούμενα. Ας ξεχύνονται τραγούδια με τους γλυκούς αχούς της λύρας και ας φυλάγει σταθερά τα δίκαιά της η εξουσία που τη χώρα διαφεντεύει και στοχαστικά για το καλό του λαού φροντίζει με τους ξένους, πριν αρματωθούν για μάχη, θέληση αγαθή να δείχνουν. Κι όσες διαφορές τυχαίνει να έχουν, δίχως βάσανα μεγάλα να τις λύνουν. Κι ο χορός τελειώνει με τούτα τα λόγια. Τους θεούς που προστατεύουν τη γη τους πάντα να τιμούν, όπως ορίζουν οι συνήθειες των προγόνων. Βόδια θυσιάζοντας, δαφνοστεφανωμένοι. Γιατί στους γονιούς μας σέβας πρέπει να έχουμε. Εντολή είναι αυτογραμμένη τρίτη στους παλιούς νόμους της δίκης, που την πιο τρανή τιμή αξίζει.

Στο σημείο αυτό θα σταματήσουμε αγαπητοί μου ακροατές. Όλα τα θαυμάσια που ακούσαμε θα τα σχολιάσουμε στην τελευταία εκπομπή. Σας ευχαριστώ που με ακούσατε.
