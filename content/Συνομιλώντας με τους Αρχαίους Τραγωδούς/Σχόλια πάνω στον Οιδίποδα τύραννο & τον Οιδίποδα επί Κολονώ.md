<iframe width="560" height="315" src="https://www.youtube.com/embed/SSsgSvdhLTA?si=-2MRqC8NquThhsE6" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Στην ανάλυση των έργων "Οιδίπους Τύραννος" και "Οιδίπους επί Κολωνώ" του Σοφοκλή, αναδεικνύεται η πολυπλοκότητα της ανθρώπινης μοίρας και η σχέση του ανθρώπου με το θείο. Ο Οιδίπους, παρά τις τραγικές συνθήκες που τον περιβάλλουν, αναδεικνύεται ως σύμβολο ανθρώπινης αξιοπρέπειας και αντίστασης απέναντι στην προκαθορισμένη μοίρα. Η αθώωσή του, σύμφωνα με την κοινή γνώμη, και η τελική του ανέλιξη υπογραμμίζουν την ανάγκη για θεία δικαιοσύνη και την αποκατάσταση της ηθικής τάξης, ακόμη και μετά από δοκιμασίες.

Η ερμηνεία των σοφόκλειων έργων παραμένει ανοικτή, αγγίζοντας θέματα όπως η ανθρώπινη αμηχανία απέναντι στο θεϊκό μυστήριο και η αλληλεπίδραση του παρελθόντος με το παρόν. Η τραγική ποίηση που πηγάζει από τον αρχαϊκό πολιτισμό ενοχής αναδεικνύει την πολυπλοκότητα του πολιτισμού και την ανάγκη να αντιστεκόμαστε στις απλοϊκές ερμηνείες. Τελικά, τα έργα αυτά μας καλούν σε ταπείνωση και αναζήτηση της βοήθειας και του ελέους του θείου, αναγνωρίζοντας ταυτόχρονα την κληρονομιά του δυτικού ανθρώπου και τη διαχρονική αξία των αρχαίων θρησκευτικών θεμάτων. 

---

## *Ολόκληρο το κείμενο της εκπομπής:*

(μουσική εισαγωγής)

### Εισαγωγή

Αγαπητοί μου ακροατές, στις δύο προηγούμενες εκπομπές γνωρίσαμε τα δύο φημισμένα έργα του τραγικού ποιητή Σοφοκλή, που θέμα είχαν τον Οιδίποδα. Το ένα έχει τίτλο "Οιδίπους τύραννος" και το άλλο "Οιδίπους επί Κολονώ". Το νόημα των έργων αυτών είναι βαθύ και γεννά πολλές απορίες. Στη σημερινή εκπομπή θα προσπαθήσουμε να μπούμε στο βαθύτερο νόημα των δύο έργων. Επομένως, η σημερινή μας εκπομπή θα έχει τίτλο "Σχόλια πάνω στα δύο έργα του Σοφοκλή, στον Οιδίποδα τύραννο και τον Οιδίποδα επί Κολονώ".

(μουσική μυστηρίου)

### Οιδίπους επί Κολωνώ: Συνέχεια και Συμπλήρωμα

Αγαπητοί μου, ο Οιδίπους επί Κολωνώ είναι σαν συνέχεια και συμπλήρωμα του Οιδίποδα τυράννου. Και οι δύο λοιπόν τραγωδίες αυτές, είπαμε και το επαναλαμβάνω, μαζί με την Αντιγόνη, είναι μια τριλογία. Ο Οιδίπους επί Κολωνώ, πάνω στον οποίο θα κάνουμε σχόλια, επαινέθηκε πολύ από τους αρχαίους και από τους νέους. Και έχουν δίκιο να τον επαινούν, να επαινούν αυτό το έργο. Γιατί το έργο αυτό έχει πολλές χάρες.

### Η Υψηλή Ηθική Αξία του Έργου

Μα εκείνο που νομίζω πως πρέπει να τονιστεί περισσότερο είναι η υψηλή ηθική του αξία, που στέκεται πιο πάνω ακόμα και από το μυστικό και ιεροπρεπή χαρακτήρα του. Το δράμα δικαιώνει τον άνθρωπο στον αμείλικτο αγώνα του κατά της μοίρας, που τα πάντα είναι γραμμένα στον κόσμο να της υποτάσσονται, έως και αυτοί οι θεοί.

### Ένοχος ή Αθώος ο Οιδίπους;

Αλλά ας εξετάσουμε το κεντρικό πρόβλημα που προβάλλεται από την τραγική περιπέτεια του Οιδίποδα. Ο Οιδίπους είναι ένοχος ή αθώος; Στην αρχή, θυμόσαστε, μπροστά στο χορό, ο Οιδίπους ευχαριστιέται να βεβαιώνει πως δεν είναι παρά ένας δυστυχισμένος που τον κατέτρεξε η μοίρα του. Αργότερα, όταν η Αντιγόνη παρακαλεί το χορό να σπλαχνιστεί τον πατέρα της, διακηρύσσει πως κανένας θνητός δεν μπορεί να διαφύγει την τύχη, όταν το θείο τον σπρώχνει στην καταστροφή.

Με αυτό, η Αντιγόνη δεν θέλει να πει πως ο πατέρας της ήταν ένοχος και πως ήταν άξιος της δυστυχίας του. Κάθε άλλο. Σε λίγο, μπροστά στον κατήγορό του, τον Κρέοντα, θα δοθεί η ευκαιρία στον Οιδίποδα να ανασκευάσει και να αποκρούσει όλες τις κατηγορίες που τον βαραίνουν. Τον κατηγορούν για την πατροκτονία και την αιμομιξία, αλλά είναι γνωστός ο χρησμός που δόθηκε στο Λάιο ότι θα πέθαινε χτυπημένος από το χέρι του γιου του. Δεν υπάρχει καμία αμφιβολία λοιπόν, πως ο Οιδίπους ήταν βαρυμμένος από τη μοίρα με το έγκλημα και πριν γεννηθεί ακόμα. Όταν για δυστυχία του γεννήθηκε, το έγκλημα ήταν αναπότρεπτο. Σκοτώνει τον πατέρα του, όταν βρέθηκε στην νόμιμη ανάγκη να υπερασπιστεί τον ίδιο τον εαυτό του, εν Αμύνει ευρισκόμενος. Όσο πάλι για την αιμομιξία, το ίδιο. Δεν ήξερε τίποτε. Άλλωστε, όπως το λέει και ο ίδιος, τα έργα του ήταν παθήματα και όχι πράξεις.

### Η Θέληση και το Έγκλημα

Αλλά τι είναι εκείνο που αποτελεί κατά κύριο λόγο το έγκλημα; Ασφαλώς, η θέληση. Όταν κάνει κανένας κάποιο κακό χωρίς τη θέλησή του, είναι αθώος. Είναι νόμου καθαρός. Ο Κρέων βέβαια δεν έχει τίποτε να απαντήσει. Η υπόθεση του Οιδίποδα έχει κριθεί και είναι ευνοϊκή για αυτόν. Ο κορυφαίος του χορού, συνοψίζοντας τη γενική γνώμη, βγάζει το συμπέρασμα πως ο Οιδίπους είναι ένας άνθρωπος χρήστος και ότι οι δυστυχίες του ήταν αβάσταχτες και πρέπει όλοι να τον συντρέξουν. Ο Θησέας, έπειτα από όλα αυτά, δεν μπορεί να του αρνηθεί τίποτε, πολύ λιγότερο την προστασία και τη φιλοξενία.

### Η Αθωότητα του Οιδίποδα και η Θεία Δικαιοσύνη

Η κοινή γνώμη λοιπόν, αγαπητοί μου, παραδέχεται την αθωότητα του Οιδίποδα. Αλλά μια και οι αρχαίοι δεν είχαν ούτε το χριστιανικό παράδεισο ούτε την κόλαση που συνεπάγεται την αμοιβή ή τον κολασμό, οι δίκαιοι θεοί είναι υποχρεωμένοι, αφού χτύπησαν έναν άνθρωπο, να τον υψώσουν και πάλι. Είναι μια ηθική αναγκαιότητα που διατυπώνεται από την Ισμήνη και αποτελεί το κέντρο της υπόθεσης του Οιδίπωδος επί Κολονώ.

Σας θυμίζω, (διαβάζει από την οδύνη) Νυν γαρ οι θεοί σε ορθούσι προς τε δεόλησαν. Τώρα σε ορθώνουν οι θεοί, ενώ πριν σε είχαν καταστρέψει. Είπα και προχθές, έπειτα από μια ζωή γεμάτη δυστυχία και αθλιότητα, όπου η δύναμη, η φρονιμάδα και η αρετή φαινόταν πως είχαν συντριφτεί κάτω από το φρικτό και αμείλικτο νόμο του πεπρωμένου, στον Οιδίποδα τύραννο αυτά, στο δράμα τούτο ο ήρωας κερδίζει την πλήρη ηθική δικαίωση και στεφανωμένος με τη δάφνη του μαρτυρίου του μεταμορφώνεται μπροστά μας και αποκαλύπτεται σαν θεός. Αυτή η υψηλή ιδέα της θείας δικαιοσύνης αποτελεί και τη θεμελιακή αρχή του έργου, που φαίνεται να χρησιμεύει και σαν ερμηνεία για όλο το Σοφόκλειο έργο.

(μουσική μυστηρίου)

### Αποσπάσματα και Χορικά

Θα θυμίσω, αγαπητοί μου, κάποιες στιγμές. Θα διαβάσω κάποια χορικά. Και κυρίως θέλω με λεπτομέρειες να δούμε πώς οι θεοί πήραν με τρόπο υπερφυσικό τον πονεμένο Οιδίπποδα, τον οποίο τώρα έχουν συγχωρήσει και τον ορθώνουν. Φτάνει ο Οιδίπους, θυμόσαστε, στον Κολωνό, ''Ω Αντιγόνη, γέροντα τυφλού παιδί'', λέει στην Αντιγόνη. ''Σε τόπους ποιους εφτάσαμε για πες μου, σε πολιτεία ποια και ποιον ανθρώπων; Ποιος τον αλήτη σήμερα, οιδι' που με δώρα θα δεχτεί φτωχά; Που λίγα κι αν ζητά και από το λίγο, ωστόσο παίρνει λιγότερο, μα που κι αυτό μου φτάνει. Γιατί τα πάθηα μ' έμαθαν να στέργομαι και τα πολλά μου χρόνια. Μα κι ακόμα η Αδάμα στη καρδιά μου. Μα αν συκάπου, παιδί μου, βλέπεις κάθισμα κανένα σε μέρος λέυτερο και που πατιέται ή κοντά σε άλση θεϊκά, σταμάτα και βάλε με να κάτσω, για να δούμε πού να βρισκόμαστε. Γιατί σαν ξένοι που ήρθαμε εδώ τώρα, από τους ντόπιους πρέπει να μαθαίνουμε όλα, κι ό,τι θα ακούμε ανάγκη εμείς να τα κρατάμε''.

Και η Αντιγόνη γεμάτη στοργή, ''Ταλέπωρε πατέρα μου'', ηδύ που του απαντάει, ''τα κάστρα που κυκλώνουν την πόλη μακριά θαρρώ πως είναι, καθώς βλέπω. Μα όσο γι' αυτόν εδώ τον τόπο, άγιος μου φαίνεται πως είναι. Γιατί φορτωμένο τον θαρρώ με δάφνες, ελιές κι αμπέλια που τα πυκνόφτερα εδώ αηδόνια, γλυκό και λαϊδισμό παντού σκορπούνε''. ''Μα έλα κάθου στην τραχιά ετούτη πέτρα, γιατί για γέροντα άνθρωπο ήταν πολύς ο δρόμος όπου πήρες''. Θυμόσαστε τις λεπτομέρειες, αγαπητοί μου. Τα ζήσαμε όλα. Όλα όσα έγιναν. Ακούσαμε τη συζήτηση με κάποιον κάτοικο του Κολωνού. Ακούσαμε το χορό. Ακούσαμε την Ισμήνη που ήρθε, τους δυο γιους, τον Ετεοκλή και τον Πολυνείκη. Ακούσαμε μεταξύ τους τον καβγά που είχαν. Ακούσαμε τελικά τον βασιλιά, το Θησέα, ο οποίος του υπόσχεται πολλά, πολύ ενδιαφέροντα όλα όσα συζήτησε με τον Θησέα.

Αγαπητέ ηγέ του ή Αιγαία, του λέει μεταξύ άλλων, μόνον οι θεοί γεράματα δεν ξέρουν, μήτε και θάνατο. Όλα τα άλλα ο χρόνος, ο πανδαμάτορας τα αναστατώνει, γερνάει η δύναμη της γης, γερνάει το κορμί, πεθαίνει η πίστη και γεννιέται η απιστία. Και δεν έχουν το ίδιο φρόνημα ο φίλος με τον φίλο διόλου, μήτε πόλη με πόλη. Γιατί τώρα σε τούτους εδώ και αύριο στους άλλους η αγάπη αλλάζει και γυρνάει σε μίσος και το μίσος πάλι σε φιλία. Και αν ίσως με τους Θηβαίους σήμερα τα πάτε καλά, μύριες το διάβα του γεννάει ο μύριος χρόνος, νύχτες και ημέρες, όπου γι' αυτές η τωρινή σας συμμαχία για τιποτένιο λόγο θα χαλάσει, με το κοντάρι του εχθρικού πολέμου! Τότε το κρύο μου κορμί, που θα κοιμάται θαμμένο μες στο χώμα, το ζεστό τους το αίμα θα ρουφήξει, αν ο Δίας ακόμα είναι Δίας και ο Φοίβος, γιος του Διός, αληθινός. Μα όμως τα απόκρυφα να σου μιλώ δεν πρέπει. Κι ούτε καλό αυτό για μένα είναι. Μα άφησέ με σ' εκείνα που σου είπα και να κρατήσεις την υπόσχεσή σου, γιατί ποτέ σου δεν θα πεις ότι εδέχθης μάταια τον Οιδίποδα στη γη σου, εκτός αν οι θεοί με γελάσουν.

(μουσική)

### Το Χορικό και η Εξομολόγηση του Οιδίποδα

Ο Οιδίπους, αγαπητοί μου, κουρασμένος, εξομολογείται ότι θέλει να πεθάνει. Ο χορός ακούει με προσοχή. Κρίνει ότι όλα όσα λέει ο Οιδίπους είναι σωστά. Ακούμε έναν από τα ωραιότερα χορικά που έχει γράψει, που έχει γράψει ο Σοφοκλής. Όποιος ποθεί να ζήσει χρόνια πολλά και να αψηφά το μέτριο, για μένα σίγουρα θα 'ναι τρελός. Γιατί είναι γιομάτες από λύπες της μακρινής ζωής οι μέρες. Και ούτε την ευτυχία του θα βρει αυτός που λαχταράει να ζήσει ακόμα πιο πολύ και απ' ότι του έχουν γραφτό του οι μοίρες. Γιατί στερνά θα να πληρώσει το χρέος μας όλοι. Όλοι με τη σειρά μας θα το πληρώσουμε. Δίχως τραγούδια γάμου, δίχως λαγούτα, δίχως χαροκόπια, στο θάνατο που έρχεται στερνά. Το πιο καλύτερο θα να ήταν να μη γεννιόταν κανείς.

Μα μια και έχει γεννηθεί κι αυτό καλό, να φεύγει πάντα όσο μπορεί πιο γρήγορα και να γυρνάει εκεί από όπου από καιρό έχει κινήσει. Γιατί όταν περάσει η νιότη, ελαφρόμυαλη σαν ποιος πολύδαρτος θνητός νομίζεις ότι μπορεί τον πόνο να ξεφύγει; Τάχα και ποιος με βάσανα στον κόσμο αυτόν δεν έζησε; Μαλώματα και σκοτωμοί, πολέμοι, επαναστάσεις, φθόνοι και τέλος τα τρισμήσιτα μας έρχονται τα γεράματα, τα ανήμπορα και τα άφυλλα, τα έρμα. Και που όλες οι μαύρες συμφορές μαζί, σφιχτά, κακά, μας ακολουθούνε. Και έτσι ο δύστυχος μ' αυτά υποφέρει καθώς εγώ. Και δεν είμαι μόνος. Σαν ακρογιάλι βορινό που το χειμώνα ολούθεσυεται και δέρνεται απ' το κύμα. Και ούτε στιγμή δεν παύουνε να τον χτυπούν τα βάσανα με ορμή και λύσσα, καθώς ξεσπάνε στον πόντο οι άγριες τρικυμίες. Η μια έρχεται απ' τη δύση του ήλιου, η άλλη από εκεί όπου χαράζει το πρωί, η άλλη από εκεί από όπου χτυπάει το μεσημέρι και η άλλη ορμάει από τα ριπαία βουνά που η μαύρη νύχτα τα σκεπάζει. Αυτά είναι από τον Θεό σημάδια.

### Οι Βροντές και το Μυστήριο

Ακούγονται βροντές. Παιδιά, παιδιά μου. Αν είναι κάποιος ντόπιος τον Άξιο, ας τρέξει τον Θησέα να φέρει. Γιατί, πατέρα, ζητάς τον Θησέα; Για δες τι αστροπέλεκο ανείπωτο, μεγάλο ρίχνει ο Δίας και βροντά. Σκωθήκαν απ' το φόβο της κεφαλής μου οι τρίχες, λέει ο χορός. Εδείλιασε η καρδιά μου, αστράφτει πάλι ο ουρανός. Ποιο τέλος θέλει να φέρει; Φοβάμαι, γιατί δεν έρχεται το κάκο χωρίς μαζί του να σέρνει και τη συμφορά. Ω Θεέ μου! Ω ουρανέ, βοήθα μας! Οι βροντές συνεχίζονται. Πω πω πω πω! Βροντάει και πάλι, λέει ο χορός, η μακρόσυρτη βροντή. Σπλαχνίσου μας, Θεέ, αν τύχει και μας φέρεις τη μαύρη συμφορά! Να 'ναι, παιδιά, κοντά μας ο Θησέας! Κι άραγε ζωντανό θα με προφθάσει ή πεθαμένο; Θα με προφθάσει να έχω σωστά τα λογικά μου; Ποιο μυστικό στο νου του θα χαράξεις?, λέει η Αντιγόνη και τον ζητάς. Ο Οιδίπους, για τα καλά που μου 'κανε, ερώ να δώσω αντίχαρη σ' αυτόν που τότε, όταν με βοήθαγε, του το είχα τάξει. Έρχεται, αγαπητοί μου, ο Θησέας. Αρχίζει μια συζήτησις μεταξύ τους, συζήτησις η οποία είναι γεμάτο μυστήριο.

### Η Ανέλιξη του Οιδίποδα

Γιε του Αιγέα, θα σου πω τα όσα την πόλη σου αγέραστη θα κάνουν από λύπες. Αμέσως θα σου δείξω ο ίδιος τον τόπο, δίχως οδηγό, κανέναν. Τώρα βλέπω καλύτερα απ' όλους σας. Εγώ θα σας οδηγήσω. Έφυγαν, αγαπητοί μου, από τη σκηνή. Και έρχεται ο αγγελιαφόρος. Άνδρες πολίτες, σύντομα, σας λέω, πέθανε ο Οιδίπους. Μα πώς έχει γίνει το πράμα δεν μπορώ να το ιστορήσω με λίγα λόγια μόνο γιατί εκείνα που γίνηκαν εκεί δεν ήταν λίγα. Πέθανε? ρωτάει ο χορός. Μάθετε εκείνος της ζήσει του για πάντα την αφήκε? Πώς πέθανε; Ποιο ήταν το τέλος; Ο χορός, αγαπητοί μου, γεμάτος έκσταση για όσα είδε, λέει, μα αυτό καθένας πρέπει να θαυμάσει.

Γιατί πώς έφυγε από 'δω, το ξέρεις, μια κι ήσουνα κι εσύ εδώ κοντά μας, δίχως να έχει οδηγό κανέναν απ' τους δικούς του, μα ο ίδιος σε όλους εμάς εστάθηκε οδηγητής μας. Και αφού έκατσε κατά γης, βγάζει τα λερωμένα του ρούχα. Κατόπιν φωνάζει τις θυγατέρες του. Πρόσταξε να του φέρουν τις βρύσεις τρεχούμενο νερό για καθαρμούς και για σπονδές. Και εκείνες έκαναν όπως τους είπε, και όπως είναι συνήθειο, τον ελούσαν και τον ντύσαν. Και όταν αυτός χάρηκε, γιατί όλα γεννήκαν και δεν έλειψε κανένα απ' ότι επιθυμούσε, ο χθόνιος Δίας βρόντηξε και στο άκουσμα οι παρθένες πάγωσαν από το φόβο τους και πέσαν κλαίγοντας στου πατέρα τους τα γόνατα και δεν εσώπασαν να ξεφωνίζουν με γόους κι ούτε να στηθοτραβιούνται.

Μα ξάφνου εκείνος τις πικρές φωνές τους, καθώς ακούει, σφιχτά τις αγκαλιάζει και τους λέει "Παιδιά μου, από σήμερα δεν θα 'χετε πατέρα". Μα όταν τελείωσαν το κλάμα τους και μήτε ο βόγγος τους γρυκιόταν και ήταν γύρω βαθιά απλωμένη η σιωπή, ξάφνου κάποιου φωνή να τον εκράζει ακούμε. Και έτσι επήραμε όλοι ένα φόβο που ορθώθηκαν οι τρίχες των μαλλιών μας. Γιατί Θεός, τη μια πάνω στην άλλη, τον καλούσε "Εεε, Οιδίπου, Εεε, Οιδίπου, τι θα κάνουμε; Θα προχωράμε; Από ώρα και εξαιτίας σου αργούμε". Και σαν το εκατάλαβε εκείνος πως ο Θεός τον κράζει, λέει κοντά του μόνο ο Θησέας να πάει και όλοι να φύγουν. Σαν φύγαμε, δεν πέρασε πολλή ώρα, και πίσω μας γυρνώντας για να δούμε, δεν βλέπουμε πια πουθενά τον άνδρα μας, μοναχά το βασιλιά. Και να 'χει σηκώσει τα μάτια του χέρι αντίλιο, σαν πως φριχτό ένα σκιάξιμο να είδε, που δεν βαστάει να το θωρεί κανένας. Κατόπιν όμως ευθύς σε λίγη ώρα τον βλέπουμε τη γης να προσκυνάει και τον Θεό των Όλυμπου αντάμα. Μα εκείνος με ποιο θάνατο επήγε, κανείς απ' τους θνητούς να πει δεν ξέρει, πάρεξε απ' το Θησέα.

Γιατί εκείνον δεν τον άρπαξε το αστροπελέκι το φλογισμένο του Θεού, μήτε καμιά θαλασσινή φουρτούνα, που είχε ξεσπάσει εκείνη τη στιγμή, μα κάποιος σταλμένος απ' τους θεούς τον πήρε ή θα ξεσκίστηκε της γης το χώμα καλόβολα να τον δεχθεί και δίχως κανέναν πόνο να τον πάει στον Άδη. Γιατί με δίχως στεναγμούς, με δίχως πόνους, που οι αρρώστιες φέρνουν, πέθανε ο Οιδίπους, μα θαυμαστός ανάμεσα στους άλλους ανθρώπους για την τύχη που 'χει λάβει. Αν πάλι φαίνουμαι πως λέω κούφια λόγια, συμπάθεια δεν θα ζήταγα από εκείνον που δεν πιστεύει και τρελό με κρίνει.

(μουσική)

### Συμπεράσματα

Αγαπητοί μου ακροατές, θα τελειώσω εδώ. Ο Οιδίπους ανελήφθη από τους θεούς ως άγιος. Τον άγιασε ο πόνος και τον πόνο τον είχαν αποφασίσει οι θεοί για έναν αθώο. Πώς ερμηνεύονται αυτά; Δυστυχώς, δεν υπάρχει καμία ερμηνεία, αγαπητοί μου. Είναι όλα πέρα από το λογικό. Ο άνθρωπος είναι μυθοδίαιτος. Όμως, αν απορρίψουμε αυτά, θα δηλώσουμε ότι είμαστε πιο έξυπνοι από τον Σοφοκλή. Όλα αυτά τα τρομερά που υπερβαίνουν την ανθρώπινη λογική ζουν και σε μας. Είναι κληρονομική συσσώρευση. Δεν ερμηνεύονται. Το νέο δεν εξαλείφει το παλαιό. Το παλαιό συσσωρεύεται μέσα μας.

Αγαπητοί μου, μέσα στα όνειρά μας, τα εφιαλτικά, μέσα στο ταραγμένο μυαλό μας από κάποιο ναρκωτικό, ξυπνούν όλα αυτά τα τέρατα, τα οποία νομίζαμε ότι ήταν θαμμένα για πάντα. Πώς θα εξηγηθούν; Δεν υπάρχει εξήγηση. Μόνο ταπείνωση υπάρχει. Βρισκόμαστε στην περιοχή του μυστηρίου. Και πρέπει να ειπωθούν τα εξής. Η εξέλιξη του πολιτισμού είναι υπερβολικά πολύπλοκο πράγμα για να το εξηγήσουμε στην ολότητά του με τη βοήθεια κάποιας συνταγής. Είτε τη συνταγή αυτή μας την έδωσε κάποιος οικονομολόγος όπως ο Μαρξ ή κάποιος ψυχολόγος όπως ο Φρόυντ. Πρέπει να αντισταθούμε στον πειρασμό να απλοποιούμε ό, τι δεν είναι απλό.

Πρέπει να προσέξουμε πολύ ώστε να μην υποτιμούμε τη θρησκευτική σπουδαιότητα των ιδεών αυτών, ακόμη και όταν αυτές, όπως στην περίπτωση της θεϊκής δοκιμασίας και όπως στην περίπτωση που ζούμε, τη στιγμή αυτή, είναι ασυμβίβαστες με τις δική μου, με τη δική μας ηθική αίσθηση. Ούτε πρέπει να λησμονούμε πως από αυτόν τον αρχαϊκό πολιτισμό, τον πολιτισμό της ενοχής, ξεπήδησε μια τραγική ποίηση από τις βαθύτερες που παρήγαγε ο άνθρωπος.

Πάνω απ όλα ο ίδιος ο Σοφοκλής, ο τελευταίος μεγάλος υπέρμαχος της αρχαϊκής άποψης για τον κόσμο και ομιλώ ειδικά για τον Σοφοκλή, αγαπητοί μου, γιατί τα έργα του Σοφοκλέους αναλύουμε. Ο Σοφοκλής, λοιπόν, ήταν αυτός που εξέφρασε την πλήρη τραγική σπουδαιότητα των παλαιών θρησκευτικών θεμάτων στις πιο ανεξήγητες μορφές τους. Εξέφρασε, ναι, την καταθλιπτική αίσθηση της ανθρώπινης αμηχανίας ενώπιον του θεϊκού μυστηρίου και της άτης που ακολουθεί όλα τα ανθρώπινα επιτεύγματα και ο οποίος έκανε όλες αυτές τις σκέψεις μέρος της πολιτιστικής μας κληρονομιάς. Και όταν λέω κληρονομιάς μας, εννοώ της κληρονομιάς του δυτικού ανθρώπου.

Όλα αυτά εκφράζονται με ένα χορικό από το αυριανό έργο της Αντιγόνης, που μπαίνω στον πειρασμό να το πω πριν το ακούσετε από το έργο της Αντιγόνης αύριο. "Καλοτύχοι", λέει ο Σοφοκλής, "που δε γευτούν στη ζωή τους κανένα κακό, γιατί για εκείνους που οργή θεικιά τα σπίτια των σύσει, δε λείπει καμιά συμφορά που να μην πέφτει σε πλήθος γενεές των. Όμοια, καθώς όταν κύμα κυλάει φουσκωμένο από τις άγριες της Θράκης πνοές πάνω στη σκοτεινή την άβυσσο, απ' το βυθό αναταράζει τη μαύρη ανεμοτάραχτη αμμουδιά κι αντιβογκώντας στενάζουν κυματοδάρτοι οι κάβοι. Από παλιούς βλέπω καιρούς τα πάθη των Λαβδακηδών να πέφτουν απάνω στα πάθη εκείνων που σβήσανε. Κι ούτε καμιά δε γλυτώνει, γενιά την άλλη γενιά των. Μα ένας Θεός τις γκρεμίζει και λυτρωμό δεν έχουν, γιατί τώρα το φως στη στερνή πάνω ρίζα που απλώνονταν μες στα σπίτια του Οιδίποδα, το θερίζει των υποχθόνιων θεών το δρεπάνι το αιματόβρεχτο, άκριτη γλώσσα και νου θεοβλάβη.

Τη δική σου τη δύναμη ο Δία, ποια ανθρώπινη έπαρση να σταματήσει θα μπόρει; Που αυτήν μήτε ο ύπνος ποτέ ο πανδαμάτορας πιάνει, μήτε οι μήνες των θεών οι ακούραστοι. Μα απ' τα χρόνια Ακατάλυτος, βασιλεύεις δυνάστης μες στου Ολύμπου το ξέλαμπρο φέγγος, ενώ και τώρα και πριν και στο μέλλον θα κρατά αυτός ο νόμος, πως τίποτε στη ζωή των ανθρώπων δεν έρχεται με χωρίς και καμμιά δυστυχία. Γιατί η άστατη βέβαια η ελπίδα για πολλούς βγαίνει σε όφελος, μα άλλων τους σκούφιους τους πόθους γελά και η απάτη γλιστρά μες στον άνθρωπο, δίχως να γνωρίζει αυτός τίποτε, ώσπου στην πυρωμένη τη φωτιά το ποδάρι του κάψει. Γιατί, αλήθεια, σοφός ο περίφημος λόγος που βγήκε από κάποιον πως φαίνεται καλό το κακό σ' εκείνον που ο Θεός οδηγάει το νου στον χαμό και ο χαμός δε θ' αργήσει να φτάσει."

(Μουσική)

### Τελικές Σκέψεις

Αγαπητοί μου ακροατές, μη φοβηθείτε με όλα αυτά. Το εφήμερο ανοίγει την πόρτα για το αιώνιο. Η απαισιοδοξία γεννάει την αισιοδοξία. Το τραγικό γεγονός που συμβαίνει στον άλλον είναι μάθημα για μας. Θυμηθείτε. Πίσω από όλα αυτά είναι η αμαρτία η δική μας. Να την αποφύγουμε. Και όταν δεν είναι η αμαρτία η δική μας και είναι παράξενη απόφαση του Θεού, να ταπεινωθούμε και να ζητήσουμε τη βοήθειά Του και το έλεός Του. Σας ευχαριστώ.
