<iframe width="560" height="315" src="https://www.youtube.com/embed/DdBIbutpNpc?si=aScu2qwtdL2WcjVo" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
## "Όρνιθες" του Αριστοφάνη: Μια Διαχρονική Κριτική της Κοινωνίας και της Ανθρώπινης Φύσης

Οι "Όρνιθες" του Αριστοφάνη, ένα από τα πιο γνωστά έργα του αρχαίου κωμωδιογράφου, αποτελούν μια διαχρονική σάτιρα της κοινωνίας, της πολιτικής και της ανθρώπινης φύσης. Μέσα από μια φανταστική ιστορία για τη δημιουργία μιας νέας πόλης στον ουρανό, ο Αριστοφάνης σχολιάζει καίρια ζητήματα όπως η εξουσία, η διαφθορά και η αναζήτηση της ευτυχίας.

### Ο Αριστοφάνης ως Κοινωνικός Κριτικός

Ο Αριστοφάνης δεν διστάζει να σατιρίσει τα κακώς κείμενα της αθηναϊκής κοινωνίας. Μέσα από τους χαρακτήρες του και τις καταστάσεις που δημιουργεί, καταγγέλλει την υποκρισία, την αδικία και την αλαζονεία των ισχυρών. Οι "Όρνιθες" δεν αποτελούν απλώς μια κωμωδία, αλλά και μια σφοδρή κριτική της πολιτικής και κοινωνικής πραγματικότητας της εποχής.

Οι "Όρνιθες" του Αριστοφάνη παραμένουν ένα διαχρονικό έργο, επειδή θίγουν ζητήματα που είναι πάντα επίκαιρα. Η κριτική της κοινωνίας, η αναζήτηση της ιδανικής πολιτείας και η διερεύνηση της ανθρώπινης φύσης είναι θέματα που απασχολούν τον άνθρωπο σε κάθε εποχή. Μέσα από το γέλιο και τη σάτιρα, ο Αριστοφάνης μας καλεί να αναλογιστούμε τα κακώς κείμενα της κοινωνίας μας και να αναζητήσουμε τρόπους για να δημιουργήσουμε έναν καλύτερο κόσμο.



---

## *Ολόκληρο το κείμενο της εκπομπής:*
## Εισαγωγή

(μουσική εισαγωγής)

Αγαπητοί μου ακροατές, κλείσαμε τα παράθυρα να μην ακούγονται τα τζιτζίκια. Όμως, αυτά συνεχίζουν μέσα στο φως να τραγουδούν ανέμελα. Τα ζηλεύουμε. Τα ίδια τζιτζίκια αύριο θα ακούσουμε στην Επίδαυρο, όπου θα παιχτούν οι „Όρνιθες" του Αριστοφάνη. Κάτι πρέπει να πούμε για τον Αριστοφάνη και για το έργο του. Γιατί η εκπομπή μας φιλοδοξεί να είναι επίκαιρη.

## Ο Αριστοφάνης και οι Κριτικές

Ο Αριστοφάνης, αγαπητοί μου, είναι ο μεγαλύτερος κωμωδιογράφος όλων των εποχών. Είναι από τα πιο φωτεινά πνεύματα. Μαζί με τους τρεις τραγικούς, αποτελεί την πνευματική δόξα της πατρίδας μας. Όμως, έχει συκοφαντηθεί ότι είναι αθηρόστομος, ότι προσβάλλει τα χρηστά ήθη μιας κοινωνίας, ότι είναι άθεος και λοιπά. Θέλω να πω πολύ λίγα πάνω σε αυτές τις κατηγορίες.

Ο Αριστοφάνης, αγαπητοί μου, είναι πολύ παραδοσιακός. Λάτρης των χρηστών ηθών. Αγαπάει την πατρίδα, την οικογένεια και τη θρησκεία. Όμως, με τρόπο έξυπνο, με ανυπέρβλητη δύναμη, ξεσκεπάζει όλους εκείνους που είναι υποκριτές και θεομπαίχτες. Ξεσκεπάζει τους θεομπαίχτες όλων των εποχών, οι οποίοι, ενώ δεν πίστευαν τότε στους θεούς του Ολύμπου, ενώ διηγούντο τέρατα και σημεία, καμώνονταν ότι ήσαν πιστοί, για να εξαπατούν το λαό και να κάνουν τις δουλίτσες τους.

Ο Αριστοφάνης καταγγέλει με τον τρόπο του ότι όλα αυτά που αποδίδουν στους θεούς οι άνθρωποι είναι προσβολή του πραγματικού θεού, τον οποίο τιμά. Καταγγέλει ο Αριστοφάνης τον πατρι-πατριδοκάπηλο, τον έμπορο των όπλων, τον ραδιούργο που εκμεταλλεύεται την ευπιστία του λαού. Ο Αριστοφάνης με ευρηματικότητα, με καταπληκτική τέχνη, ξεσκεπάζει όλες τις υποκρισίες. Γελιοποιεί κάθε πονηρό και πανούργο και με το γέλιο και το χιούμορ φτάνει στον προορισμό του. Γίνεται ο μεγάλος δάσκαλος, ο συνήγορος του αδικημένου, ο άνθρωπος, ο υπερασπιστής του δικαίου, των δικαίων του πονεμένου λαού.

Τα έργα του Αριστοφάνη σώθηκαν, όπως και όλα τα άλλα έργα, μέσα στα μοναστήρια. Οι καλόγεροι αντέγραφαν αυτά με προσοχή και τα έσωζαν από τη φθορά. Φαίνεται, ήσαν φωτισμένοι άνθρωποι, που ήσαν σε θέση να κατανοούν το βαθύτερο νόημα του έργου και να μην επηρεάζονται από μερικές ελευθεροστομίες. Ο πολιτισμός τους οφείλει χάριτες γι' αυτό το μεγάλο έργο.

Ο Αριστοφάνης κρίνει, δεν κρίνεται. Όποιος λοιπόν πει, διαγράφω τον Αριστοφάνη, ο Αριστοφάνης δε μου αρέσει, δεν εκτιμώ τον Αριστοφάνη, πετυχαίνει κάτι άλλο, αγαπητοί μου. Τη δική του καταδίκη. Δεν πρέπει, λοιπόν, να καταδικαστούμε και εμείς και να πούμε ότι ο Αριστοφάνης δεν μας πρέπει.

Πρέπει να μελετήσουμε τον Αριστοφάνη και να χαρούμε το βαθύ νόημα των έργων του και την αρετή του. Πάνω σ' αυτό το θέμα, ας ακούσουμε κάτι από τον Αλέξη Σολωμό, που έχει γράψει ένα υπέροχο έργο με τίτλο «Ο Ζωντανός Αριστοφάνης».

(μουσική υπόκρουση)

## Αλέξης Σολωμός - «Ο Ζωντανός Αριστοφάνης»

Μεταξύ άλλων, αγαπητοί μου, ο Αλέξης Σολωμός, στο έργο που είπαμε «Ο Ζωντανός Αριστοφάνης», γράφει: «Δεν πρέπει να παίρνουμε την ελευθεροστομία του κωμωδιογράφου για βωμολοχία, ούτε την ειλικρίνειά του για προστυχιά. Του αρέσει να πετάει πότε πότε λεκτικά πυροτεχνήματα που θίγουν τη συμβατική αξιοπρέπεια και τους καλούς τρόπους, μα ποτέ την ηθική και την αισθητική. Διαβάζοντας το αρχαίο κείμενο βλέπει κανένας τι παστρικός, τι χαριτωμένος, τι παιδιάστικος χωρατατζής που είναι ο Αριστοφάνης. Τίποτε δεν παρουσιάζεται αποκρουστικό. Παντού υπάρχει το παιχνίδι με τις λέξεις, ο γρίφος, το καλαμπούρι, που θυμίζει κάπως την πικάντικη χάρη των παλιών γαλλικών τραγουδιών. Ακόμα και οι χοντράδες του έχουν δροσιά και μουσικότητα. Στη δυσφήμισή του φταίνε προπάντων οι μεταφραστές. Παρασυρμένοι συνήθιζαν να παρουσιάζουν τα σκανδαλιστικά ρήματα, αισχρολογώντας ερήμην τους συγγραφέα. Απαράλλακτα, όπως η νοσηρή φαντασία μερικών εικονογράφων κατάφερε να δώσει στο «Δεκαήμερο» και στα «Άνθη του Κακού» χαρακτήρα πορνογραφικό.

Σήμερα πια, δεν νομίζω πως κανένας πολιτισμένος θεατής σταματάει μπροστά στην αριστοφανική φράση, για να αναρωτηθεί αν πρέπει να σκανδαλιστεί ή όχι. Η ελευθεροστομία αμέτρητων συγγραφέων, χριστιανών και μη, έχει ξεπεράσει τώρα πια τη δική του.Συγγραφέων, μάλιστα, που δεν έχουν ανατραφεί με τα ήθη και τα έθιμα που είχε ανατραφεί ο Αριστοφάνης. Αν το καλοσκεφτούμε, ο ποιητής της “Λύσιστράτης”, ο καταραμένος και απαγορευμένος στο όνομα της ηθικής, είναι ο ηθικότερος από όλους τους λογοτέχνες, ακόμα και για την πιο περιορισμένη αστική αντίληψη. Ο γάμος αποτελεί, όπως ξέρουμε, το υψηλότερο αστικό ιδανικό και οι κωμωδίες του Αριστοφάνη τελειώνουν συχνά με ένα γάμο. Είναι η καθιερωμένη λύση, το ποθητό λιμάνι όπου θα αγκυροβολήσει το κωμικό καράβι, ύστερα από μύριες περιπέτειες και φουρτούνες. Γενική συμφιλίωση, γλέντι και γάμος. Φυσικά, ο γάμος θα είναι συμβολικός. Ο πισθέτερος παντρεύεται τη βασιλεία, ο τρυγέος την οπόρα. Μα το μυστήριο παραμένει για να μας θυμίζει πως με το γάμο τελειώνει η κωμωδία και αρχίζει η τραγωδία. Γιατί, αγαπητοί μου, στην ελληνική τραγωδία τα ανδρόγυνα χωρίζονται, τα παιδιά καταστρέφονται, το μίσος, η εκδίκηση, η μοιχεία, η αιμομιξία, το έγκλημα βασιλεύουν στα μεγάλα τζάκια του Άργους και της Θήβας. Και όμως κανένας δεν σκέφτηκε ποτέ να κο- να,Μη διαβάσει τον Αισχύλο ή τον Ευριπίδη.

Και συνεχίζει ο εξαίρετος συγγραφεύς. Το σκάνδαλο έχει όμως και την ανάποδή του. Όπως άλλοτε αγανακτούσαν μερικοί για τις χοντράδες που άκουσαν, έτσι πολλοί αγανακτούν σήμερα για τις χοντράδες που δεν άκουσαν. Έχει τόσο παραφουσκώσει τυχαία ή θεληματικά η φήμη του άσεμνου Αριστοφάνη πως οι νομίζουν πως τον ξέρουν παρακολουθούν τις παραστάσεις του με το αυτί στημένο στα πρόστυχα χωρατά. Και αν δεν τ' ακούσουν, όπου δεν υπάρχουν, λένε δεν άκουσα τίποτε. Ευτυχώς όμως την πλειοψηφία του κοινού την αποτελούν οι καλοί θεατές, αυτοί που χαίρονται δίχως προκατάληψη την ευθυμία, τον λυρισμό και την έντονη εικόνα της ζωής, της αιώνιας και ανάλλακτης ζωής, που μας δίνει ο ποιητής, καθώς και τα ανθρώπινα μηνύματά του για την πολιτική, τις σχέσεις των φύλων, την ειρήνη, τον πόλεμο και τόσα άλλα.

Το έργο του Αριστοφάνη, όπως και κάθε μεγάλο έργο τέχνης, θέλει άδελφο θεατή. Ας ξεμακραίνει από τους χώρους μας όποιος αγνή δεν έχει γνώμη, λένε οι χορευτές των βατράχων.

Και τώρα το θέμα της εφημερότητας του κωμωδιογράφου. Οι αρχαιολόγοι και οι δάσκαλοι, στη ζηλευτή τους προσπάθεια να ξεθάψουν τον άγνωστο Αριστοφάνη, κατάφεραν άθελά τους και να τον ραγίσουν. Απ' αυτούς βγήκε η φήμη πως η σάτιρα του είναι στενά δεμένη με αλλωτινά πρόσωπα και πράγματα, νεκροί για τους ιστορικά ανίδεους και θαμμένοι μαζί με την αρχαιότητα. Έτσι δημιούργησαν έναν Αριστοφάνη για ιδιωτική χρήση των λόγιων, έναν καλλιτεχνικό θησαυρό που πρέπει να τον χαίρονται μονάχα οι μύστες της αρχαιομάθειας και να τον αγνοούν οι αγαθοί απέδευτοι. Τι μεγάλη πλάνη και τι θεόρατο σφάλμα!

Η σάτιρα του Αριστοφάνη δε γράφτηκε για ορισμένους ανθρώπους, μα για τον άνθρωπο γενικά. Ο πολίτης της εποχής του Κλέωνα ή των Τριάκοντα είναι ο πολίτης κάθε εποχής. Ο παραγκωνισμένος σύζυγος της Πραξαγόρας ή της Μυρίνης, που μας κάνει κάθε μέρα να γελούμε μέσα από τις γελοιογραφίες των περιοδικών. Και οι βασικές ιδέες που πραγματεύονται οι κωμωδίες δεν είναι άλλες από τον πόλεμο, τον πλούτο, τη δικαιοσύνη, τη δημοκρατία, την παιδεία, την τέχνη. Θέματα που ακόμα και σήμερα τονίζει την επικαιρότητά τους η πρώτη σελίδα των εφημερίδων.

Όσο για τα σχόματα που αφορούν συγκεκριμένα πρόσωπα ή γεγονότα, μπορούμε μια χαρά να κάνουμε να εξυπηρετήσουν το σκοπό τους περνώντας από την ειδική περίπτωση στη γενική και από ένα άγνωστο όνομα σε μια γνωστή ιδιότητα. Η σκέψη που πρέπει πάντα να μας οδηγεί είναι πως ο άνθρωπος του Αριστοφάνη είναι ζωντανός άνθρωπος και γι αυτό είναι σύγχρονός μας. Ζει σε κάποιο δρόμο κοντά στο σπίτι μας, πίνει το κρασί του σε μια ταβέρνα κάτω από την Ακρόπολη, κουβεντιάζει πολιτικά στα καφενεία, θορυβεί στη Βουλή, τσακώνεται στα δικαστήρια, βασανίζεται από τη γυναίκα του, απογοητεύεται από τα μυαλά του γιου του, πειράζει, πειράζει τον διπλανό του, διασκεδάζει με τα χοντρά αστεία των επιθεωρήσεων και γελάει δυνατά με τους μεγαλόστομους και τους σοβαροφανείς του κόσμου τούτου. Αυτός είναι ο πραγματικός Αριστοφάνης, δηλαδή εμείς.

(κλασσική μουσική)

## "Αριστοφάνους Όρνιθες" - Εισαγωγή στο Έργο

Και τώρα, αγαπητοί μου, το έργο. "Αριστοφάνους Όρνιθες". Οι όρνιθες, αγαπητοί μου, είναι τα πουλιά. Και έτσι το μεταφράζουν στα νέα ελληνικά πολλοί. Τα πουλιά. Αλλά θα με ρωτήσετε τι σχέση έχουν τα πουλιά με το έργο; Αμέσως θα το καταλάβουμε από την υπόθεση του έργου.

## Πλοκή - Πράξη Πρώτη

Πράξη πρώτη. Δύο γέροι Αθηναίοι, ο Πεισθέτερος και ο Ευελπίδης, βαρέθηκαν να ζουν στη χώρα τους επί των δικών άδοντες πάντα των βίων. Φεύγουν λοιπόν θεληματικά, ψάχνοντας να βρουν μέρος για να μπορέσουν να ζήσουν ήσυχοι την υπόλοιπη ζωή τους. Ξέροντας όμως πως όλες οι κοινωνίες είναι ίδιες και πουθενά δεν επικρατεί ηρεμία, αποφασίζουν να ζήσουν κοντά στα πουλιά. Με οδηγό τους λοιπόν μια κάρια ο ένας και μια κουρούνα ο άλλος, φτάνουν κάποτε σε ένα άγριο δάσος αναζητώντας τον Έποπα, δηλαδή τον τσαλαπετεινό, που θα τους γίνει οδηγός και διερμηνέας στα πουλιά. Ο Έποπας τους δέχεται φιλικά και τους βοηθεί να βρουν το μέρος για να χτίσουν τη νέα τους πόλη. Τους υποδεικνύει διάφορες πόλεις που οι γέροι μια μια τις απορρίπτουν. Καμιά στη γη τελικά δεν συγκεντρώνει τα πλεονεκτήματα που κάνουν μια κοινωνία βιώσιμη. Και τότε μια ιδέα αλλόκοτη έρχεται στον Πεισθέτερο. Να χτίσουν πόλη μετέωρη ανάμεσα ουρανού και γης και να εγκατασταθούν εκεί. Η πρόταση γίνεται με ενθουσιασμό δεκτή και ο Έποπας τρέχει να ενημερώσει και τα άλλα πουλιά. Τους μινάει και αυτά καταφθάνουν σχηματίζοντας έναν πολυάριθμο χορό.

## Πλοκή - Πράξη Δεύτερη

Δεύτερη πράξη. Η πρώτη εκδήλωση των πουλιών είναι εντελώς εχθρική. Πώς είναι δυνατόν να συνεννοηθούν με τους ανθρώπους, τους προαιώνιους εχθρούς τους; Το πράγμα αναλαμβάνει να το διευθετήσει ο Έποπας, τίθοντάς τα να ακούσουν πρώτα τις προτάσεις και μετά θα αποφασίσουν. Το αποτέλεσμα της συζητήσεως είναι αναπάντεχο. Οι γέροι, με διάφορα σοφιστικά επιχειρήματα, πείθουν τα πουλιά πως αυτά ήταν μια φορά βασιλιάδες στη γη και ότι καιρός είναι πια να αναλάβουν την παλιά τους κοσμοκρατορία χτίζοντας μια πόλη με γερά τείχη, στην οποία θα συνοικίσουν όλοι μαζί. Τα πουλιά ακούν μαγεμένα το νέο, δέχονται με ενθουσιασμό τη συμμαχία με τους ανθρώπους και ετοιμάζονται για τη νέα εξόρμηση με τραγούδια. Συνεχίζεται τώρα το έργο με ένα κομμάτι που λέγεται παράβασης του χορού. Ο κορυφαίος του χορού, αποτεινόμενος στους θεατές, εκθειάζει τα καλά της νέας πολιτείας και το όφελος που θα έχουν τούτοι αν μιμηθούν τα πουλιά.

Ούτε ο σοφιστής ο πρόδικος δε θα μπορεί να τα βγάλει πέρα μαζί τους. Πληροφορεί ακολούθως το πόσο σπουδαίο ρόλο παίζουν τα πουλιά στη ζωή του ανθρώπου, προλέγοντάς του τα μέλλοντα, πληροφορώντας τον για την αλλαγή των εποχών και των καιρών, καταστρέφοντας τα βλαβερά έντομα και τα παράσιτα στις φυτείες και τόσα άλλα.

## Πλοκή - Πράξη Τρίτη

Ακολουθεί η τρίτη πράξις. Αρχίζουν οι προετοιμασίες για την ανέγερση της Πτηνουπόλεως, που κατά πρόταση του Πεισθέτερου παίρνει όνομα Νεφελοκοκκυγία. Η ίδρυση καθαγιάζεται με θυσία, στην οποία αντί για ονόματα θεών ακούγονται ονόματα πουλιών. Και τότε αρχίζει το μεγάλο πανηγύρι. Πολλοί άνθρωποι μαθαίνουν την ίδρυση της Πτηνουπόλεως. Τρέχουν αμέσως πατείς με πατώσεις να εγκατασταθούν εκεί. Διάφοροι κατεργαρέοι, απατεώνες, τυχοδιώκτες και άλλου είδους παράσιτα νόμιζαν πως βρήκαν, νόμισαν πως βρήκαν το κατάλληλο έδαφος να δράσουν. Μα ο Πεισθέτερος τους διώχνει όλους με το ρόπαλο.

## Πλοκή - Πράξη Τέταρτη

Πράξις τέταρτη. Καταφθάνει ο αγγελιοφόρος των πουλιών και αναφέρει χαρούμενος πως η νέα πόλη είναι έτοιμη, τα τείχη της γίναν μεγάλα και ισχυρά και μπήκαν κιόλας σκοποί για τη φύλαξή τους.

Καθορίζονται κατόπιν οι σχέσεις της Νεφελοκοκκυγίας με τους θεούς και με τους ανθρώπους. Οι θεοί πρέπει να απομονωθούν και η επικοινωνία τους με τους ανθρώπους ελέγχεται ήδη. Οι άνθρωποι ενθουσιάζονται τόσο που αλλάζουν και τα ονόματά τους ακόμη με ονόματα πουλιών. Κάθε τι που έχει σχέση με τα πουλιά γίνεται της μόδας. Οι θεοί ταράσσονται βέβαια με όλη αυτή την κίνηση που τους ζημιώνει. Αγαπητοί μου, προσέξτε πώς ο κωμωδιογράφος γελοιοποιεί όλες τις ιδέες που είχε ο λαός για τις θυσίες τις οποίες έκαναν για τους θεούς, για τις ιστορίες τις οποίες έλεγαν εις βάρος των θεών, για όλες εκείνες τις μοιχείες και για όλα εκείνα τα παρατράγουδα. Αυτά θέλει να χτυπήσει ο ευσεβέστατος κωμωδιογράφος.

## Πλοκή - Πράξη Πέμπτη

Συνεχίζεται η πράξις η πέμπτη. Ο χορός διακωμωδεί κάποιον Κλεώνημο, έναν τύπο άνανδρο και δειλό που τον αναγράφει και στις νεφέλες, καθώς και κάποιον λωποδύτη Ορέστη, θέλοντας να δείξει ότι δεν έχουν πια θέση οι κακοποιάς στοιχεία στην καινούργια πόλη. Οι Ολύμπιοι θεοί όμως δεν έχουν την ίδια γνώμη. Αυτοί δεν κάνουν διάκριση καλών και κακών στη γη, γιατί από όλους έχουν μερίδιο στις θυσίες. Και τώρα τους έλειψαν όλα.

Στην αρχή οργίζονται, μετά όμως τους κυριεύει ο φόβος. Εκ μέρους τους κατεβαίνει κρυφά στη γη ο Προμηθέας, αναγγέλλοντας πως οι τελευταίοι ετοιμάζονται να στείλουν πρεσβεία γιατί κοντεύουν να πεθάνουν της πείνας. Έτσι, όταν καταφθάνουν σε λίγο οι αντιπρόσωποι των Ολυμπίων, ο Ποσειδώνας και ο Ηρακλής και εκ μέρους των βαρβάρων θεών ένας Τριβαλός, ο Πεισθέτερος είναι κιόλας προετοιμασμένος τι θα απαντήσει.

Προσέξτε όμως, αγαπητοί μου ακροατές, κάτι που θα συμβεί. Ο Πεισθέτερος, που είναι η αγαθή συνείδηση εδώ, που είναι ο τίμιος, προβάλλει δύο αξιώσεις. Πρώτον, να δοθεί η παλιά κυριαρχία στα πουλιά και δεύτερον, να πάρει εκείνος τη θεϊκή κόρη, Βασίλισσα Βασίλια, γυναίκα του, που την είχαν απαγάγει και ήταν κοντά στο Δία. Ο Ηρακλής δέχεται τους όρους, αρκεί να του παραθέσουν φαγοπότι. Το έργο τελειώνει με γαμήλιο άσμα του χορού στο ευτυχισμένο ζευγάρι Πεισθέτερου και Βασιλίας.

(ήχος από ματιά γκρίνιας.)(μουσική)

## Βαθύτερο Νόημα του Έργου

Ποιο είναι το βαθύτερο νόημα, αγαπητοί μου, της κωμωδίας αυτής; Διαβάζοντας ή βλέποντας κανείς τους Όρνιθες έχει την εντύπωση πως η κωμωδία αυτή γράφτηκε από σύγχρονο συγγραφέα με βάση τη σημερινή πραγματικότητα και πως οι ήρωές της αποτελούν αντίγραφα πιστά των ανθρώπων που ζουν και κινούνται ανάμεσά μας. Καημός τους, το αιώνιο αίτημα της φυγής προς κάτι καλύτερο και τελειότερο, μακριά από τις ενοχλήσεις που σέρνει πίσω της μια οργανωμένη κοινωνία. Δίκες, φιλονικίες, απάτες και άλλα αναρίθμητα δεινά που μας αναγκάζουν ως και τον ίδιο μας τον τόπο να απαρνιόμαστε κάποτε. Τα πρόσωπα των Ορνίθων είναι τραγικά στη βάση τους, όπως άλλωστε τα πρόσωπα πολλών κωμωδιών του Αριστοφάνη. Και εδώ έγκειται η μεγάλη τέχνη του ποιητή μας. Να ανακαλύψει τις τραγικές καταστάσεις μέσα, με κωμικά στοιχεία. Ο Στριψιάδης στις νεφέλες που τυραννιέται από το γιο του, ο Δημοσθένης και ο Νικίας στους ιππείς που δεινοπαθούν από τον λαοπλάνω Παφλαγόνα, ο Πεισθέτερος και ο Ευελπίδης σήμερα, μας προκαλούν τον οίκτο με τα παθήματά τους, έναν οίκτο ανάμεικτο με γέλιο, τον αμίληκτο αυτό εχθρό κάθε ανωμαλίας και ψευτιάς.

Η υπόθεση του έργου είναι τελείως φανταστική. Είδαμε λοιπόν τους δύο γέροντες, τον Πεισθέτερο και τον Ευελπίδη, να είναι αηδιασμένοι από τη ζωή στην πόλη και μη μπορώντας να συνεννοηθούν με τους ανθρώπους, αποφασίζουν να πάνε στα πουλιά, ζητώντας τους να μείνουν κοντά τους και να ιδρύσουν από κοινού μια χώρα στην οποία δε θα έχουν θέση οι φαύλοι, οι ανάξιοι, παρά μόνο τα υγιή στοιχεία της κοινωνίας, που αδελφωμένα θα τραβήξουν το δρόμο της ευδαιμονίας τους. Η ιδέα, ουτοπιστική στο βάθος, συγκινεί βαθιά κάθε άνθρωπο που ειλικρινά ποθεί τη γαλήνη και την ομαλή κοινωνική συμβίωση. Η εκλογή των πουλιών εξάλλου, συμβόλων της ειλικρίνειας, της απλότητας και της ανεξαρτησίας, κρίνεται πολύ ευφυής. Με τέτοιους συντρόφους και συνεργάτες η επιτυχία της νέας αυτής συμβιώσεως πρέπει να θεωρείται σίγουρη και απόλυτα εξασφαλισμένη. Βλέπουμε λοιπόν, αγαπητοί μου, ότι ο ποιητής εκφράζει εδώ έναν πανανθρώπινο πόθο για τη δημιουργία ιδανικής κοινωνίας ανθρώπων.

Την ίδια αυτή κοινωνία που ονειρεύτηκε ο Πλάτων και την περιέγραψε στην πολιτεία του, μα που διαρκώς τορπιλίζεται από τις μικροκακίες, τα πάθη και τις ανοησίες των ανθρώπων. Η σάτιρα του ποιητή χτυπά κυρίως αυτούς που σαν ζιζάνια ξεφυτρώνουν στις πολιτείες μέσα για να διαλύσουν και να πνίξουν ό, τι η πολύμοχθη προσπάθεια των καλών και φρονίμων με υπομονή και ζήλο θεμελιώνει. Επίκεντρο των ανθρώπων τούτων είναι στους όρνιθες ο συκοφάντης, ο σπιούνος δηλαδή που το έχει επάγγελμα να καταγγέλλει τους ανθρώπους και να τους μπλέκει σε δίκες χωρίς καμία εξουσιοδότηση γι' αυτό, αλλά εντελώς αυθόρμητα. Η σπιούνια γι' αυτόν είναι ένα ευχάριστο σπορ, το οποίο ασφαλώς εκτελεί με το αζημίωτο. Τον αηδία του το τύπο ξετινάζει σε αρκετές κωμωδίες του ο Αριστοφάνης, ιδίως στους Αχαρνείς και στον Πλούτο.

Άλλα πρόσωπα που πλαισιώνουν τον συκοφάντη, το ίδιο αντικοινωνικά και οχληρά, είναι ο ποιητής, ένας ελεεινός στιχοποιός των Τροιόδων, που σκαρώνει στίχους για να υμνήσει τους ισχυρούς, με αμοιβή φυσικά, ένας χρησμολόγος κατεργάρης, που με ψεύτικες προφητείες εξαπατά τους αφελείς και άλλα τέτοια παράσιτα που ο ποιητής τα αποκαλύπτει και τα ξεφτιλίζει. Στο τέλος όμως, και εδώ είναι το κωμικό, εδώ θέλω να προσέξεις, αγαπητέ μου ακροατή.

Ο ίδιος ο πρωταγωνιστής πισθέτερος πιάνεται σκάρτος. Αυτός ο μαχητής, ο αγνός ιδεολόγος, υποτίθεται, αποδεικνύεται απλώς κέρος κόπος που εργάζεται για το άτομό του. Στην πρόταση που κάνει στους θεούς να πάρει την όμορφη κόρη Βασίλια, για να τη χαίρεται αυτός τώρα, αποκαλύπτει τους βαθύτερους ιδιοτελείς σκοπούς της κοσμοσωτήριας, εντός εισαγωγικών, πολιτικής του. Ο πισθέτερος είναι εδώ ο γνήσιος εκπρόσωπος όλων εκείνων που εμφανίζονται κατά καιρούς σαν μεσσίες της ανθρωπότητας. Σύνθημά τους είναι η αλλαγή στο καλύτερο. Τα λόγια τους γεμάτα υψηλές έννοιες και αλτρουισμό. Στο βάθος, όμως, παραμένει αθέατη η ικανοποίηση του ατομικού συμφέροντος. Αλλαγή γι' αυτούς θα πει να πετάξουμε εκείνους που έχουν τα αγαθά και να τα καρπωθούμε εμείς. Ένας λόγος που κανένα καθεστώς δεν μπόρεσε ούτε θα μπορέσει να χαρίσει την ευδαιμονία στους ανθρώπους. Και αυτό ο ποιητής το νιώθει πολύ καλά. Παραδέχεται έμμεσα πως άνθρωποι τέτοιοι θα υπάρχουν πάντα ανάμεσά μας και συνεχώς το ιδανικό μόνο στον ουρανό μπορεί κανείς να το βρει. Όσο στη γη θα βρίσκεται έστω και ένας σκάρτος και ιδιοτελής άνθρωπος, η αρμονική συμβίωση είναι καταδικασμένη.

Ποιος φταίει για όλα τούτα; Και ποιος τα κανόνισε έτσι ώστε να μη βλέπουμε άσπρη μέρα στο βίο μας;

(μουσική)

## Συμπέρασμα

Το ερώτημα αυτό, αγαπητοί μου ακροατές, θα αιωρείται πάντοτε. Θα είναι ένα ερώτημα που την απάντηση του δεν θα τη βρούμε. Ο ποιητής σήμερα εμμέσως απάντησε. Θα δούμε ποια είναι η απάντησή του. Θέλω όμως αυτή τη στιγμή να μου πεις την αλήθεια, αγαπητέ ακροατή, εσύ κουράστηκες σαν τον πισθέτερο και τον Ευελπίδη και ζήτησες καμιά φορά την ευτυχία κάπου αλλού; Ήρθαν τα πράγματα όπως τα είχες ονειρευτεί; Ευτύχησες; Μήπως σε πλήγωσαν οι άλλοι άνθρωποι και πόνεσες; Ζήτησες τη χαρά και τη λύτρωση πιο πέρα από εκεί που έτυχε εσύ να μοχθείς; Δραπέτευσες καμιά φορά στο χώρο του ονείρου και της φαντασίας; Νοστάλγησες έναν κόσμο ευτυχισμένο, χωρίς ταραχή στην ψυχή και πόνο στο σώμα; Ευχήθηκες στο Θεό να αξιωθείς κάποτε να γνωρίσεις τον παράδεισο, να γνωρίσεις έναν τόπο ένθα, ουκ έστιν πόνος, θλίψη ου στεναγμός; Αν έκανες τέτοιες σκέψεις, τότε είσαι κι εσύ ένας πισθέτερος. Είσαι ένας Ευελπίδης. Τότε ο Αριστοφάνης για σένα έγραψε το έργο τούτο.

Και κάτι άλλο. Ο ιδανικός πισθέτερος για να πάρει τη βασιλεία πρόδωσε όλα όσα είχε πει. Επομένως, ο Αριστοφάνης διδάσκει ότι το κακό δεν είναι έξω από εμάς, όπως πίστευε ο πισθέτερος, αλλά μέσα μας.Όλοι και ο καθένας χωριστά είναι ο αίτιος του κακού. Αγαπητέ μου, ο Αριστοφάνης σήμερα μας είπε, Εσύ πισθέτερε, εσύ ακροατή, εσύ όποιος κι αν είσαι, εσύ είσαι ο αίτιος του κακού. Μη λες πολλά, μην κάνεις διακηρύξεις, μην κατηγορείς τους άλλους. Το κακό είναι μέσα σου. Αν εσύ θεραπευτείς, θα θεραπευτεί όλος ο κόσμος. Αγαπητοί μου, πόσο χριστιανικές είναι οι διδασκαλίες αυτές; Νομίζεις ότι ακούς τον Ιησού, υποκριτή; Βγάλε πρώτα από το μάτι σου το δοκάρι και τότε θα δεις καθαρότερα και θα μπορέσεις να βγάλεις το σκουπιδάκι από το μάτι του αδελφού σου. Αγαπητοί μου ακροατές, σας ευχαριστώ που με ακούσατε, μέχρι την άλλη Πέμπτη, γεια σας!
