<iframe width="560" height="315" src="https://www.youtube.com/embed/LjJSF3OKjG8?si=tTUzAy-RKpStsSrV" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Στην τραγωδία "Αντιγόνη" του Σοφοκλή, παρακολουθούμε τη σύγκρουση ανάμεσα στον ανθρώπινο και τον θείο νόμο, μέσα από την ιστορία της Αντιγόνης, η οποία αψηφά το διάταγμα του Κρέοντα και θάβει τον αδελφό της, Πολυνίκη. Ο Κρέοντας, ηγεμόνας της Θήβας, εκπροσωπεί την κρατική εξουσία και την ανάγκη για τάξη, ενώ η Αντιγόνη υπερασπίζεται τις άγραφες ηθικές αξίες και την οικογενειακή τιμή. Η αδιαλλαξία και των δύο χαρακτήρων οδηγεί σε μια σειρά τραγικών γεγονότων, αποκαλύπτοντας τις ολέθριες συνέπειες της αλαζονείας και της υπέρμετρης προσήλωσης στις αρχές.

Το έργο εξερευνά βαθιά ερωτήματα σχετικά με τη δικαιοσύνη, την εξουσία και την ανθρώπινη μοίρα. Μέσα από τους τραγικούς ήρωες, αναδεικνύεται η πολυπλοκότητα της ανθρώπινης φύσης και η διαχρονική πάλη ανάμεσα στο καθήκον και την προσωπική επιλογή. Η "Αντιγόνη" παραμένει επίκαιρη, καθώς θέτει ερωτήματα για τα όρια της εξουσίας και την ανάγκη σεβασμού των θεμελιωδών ανθρώπινων δικαιωμάτων, προσφέροντας μια βαθιά στοχαστική ματιά στην ανθρώπινη κατάσταση.


---

## *Ολόκληρο το κείμενο της εκπομπής:*

## Η Υπόθεση του Έργου

Η Αντιγόνη του Σοφοκλέους. Μια από τις επτά σωζόμενες τραγωδίες του μεγάλου τραγικού του Σοφοκλή. Αγαπητοί μου ακροατές, μαζί έχουμε αναλύσει πολλά έργα σχετικά και θα γνωρίζετε πολλά για την υπόθεση του έργου. Σας τα θυμίζω. Μετά τη μονομαχία του Πολυνίκη και του Ετεοκλή, των γιών του Οιδίποδα, στην έβδομη πύλη των Θηβών και τον αμοιβαίο θάνατό τους, ο Κρέοντας αναλαμβάνει την εξουσία της πόλης. 

Ως απόλυτος μονάρχης ανακοινώνει την αυθαίρετη απόφασή του να ταφεί ο Ετεοκλής με όλες τις τιμές που ταιριάζει σε έναν υπερασπιστή της πατρίδας και να μείνει άταφος ο Πολυνίκης, που θέλησε με στρατό να την κυριεύσει. Ποινή για τον παραβάτη της διαταγής ορίζεται κατηγορηματικά ο θάνατος. 

Η Αντιγόνη, τραγική αδελφή των σκοτωμένων, δηλώνει τη σθεναρή απόφασή της να θάψει τον Πολυνίκη, παρακούοντας το νόμο του βασιλιά και αδιαφορώντας για τις συνέπειες της πράξης της. Ανακοινώνει την απόφασή της στην αδελφή της Ισμήνη και ζητά τη βοήθειά της. Η Ισμήνη αρνείται και προσπαθεί να αποτρέψει και την αδελφή της από μια πράξη που θα έχει ολέθριες συνέπειες για το ξεκληρισμένο πια γένος των Λαυδακιδών.

Η Αντιγόνη όμως θα παραμείνει σταθερή και αμετάπειστη. Ο φύλακας του νεκρού έρχεται από τους αγρούς και ανακοινώνει στον Κρέοντα την ταφή του Πολυνίκη. Ο βασιλιάς οργισμένος τον στέλνει πίσω να καθαρίσει το νεκρό από το χώμα και να συλλάβει το δράστη. Ο φύλακας επιστρέφει φέρνοντας στον Κρέοντα την Αντιγόνη που συνέλαβε επ' αυθοφόρου, να προσπαθεί για δεύτερη φορά να θάψει το νεκρό. 

Ο Κρέοντας, ασυλλόγιστα αποφασίζει να εκτελέσει την ποινή που είχε ορίσει για τον παραβάτη της διαταγής του. Η Αντιγόνη θα πεθάνει. Μάταια ο γιος του Αίμονας προσπαθεί να τον μεταπείσει. Ασυγκίνητος και ανένδοτος, διατάζει να θάψουν την κόρη ζωντανή σε μια σπηλιά. Ο Αίμονας αγανακτισμένος και συντριμμένος ακολουθεί τη μνηστή του στον τάφο και αυτοκτονεί. Τη διπλή συμφορά ακολουθεί και τρίτη. Η Ευρυδίκη, η μητέρα του Αίμονα, πληροφορείται τον άδικο χαμό του παιδιού της και απαγχονίζεται. Ο Κρέοντας στο τέλος, μόνος πια, θύμα και θύτης, μετανιώνει για τα σφάλματά του και θρηνεί τον αφανισμό της οικογένειάς του.

## Έναρξη του Έργου

Αλλά ας δούμε το έργο. Η σκηνή ανοίγει. Το βασιλικό παλάτι της Θήβας. Βγαίνει η Αντιγόνη από τις κεντρικές πύλες του παλατιού. Πίσω της ακολουθεί η Ισμήνη.Κατευθύνονται σε ένα βωμό που βρίσκεται στη σκηνή. Ομιλεί πρώτη η Αντιγόνη. Ισμήνη μου, οι συμφορές που μας έστειλε ο Δίας συνεχίζονται. Καταραμένο το σπίτι μας, αδελφή μου. Τούτη πάλι η διαταγή που έβγαλε ο στρατηγός. Τι να ναι; Η Ισμήνη. Δεν ξέρω τίποτε. Πες μου. Αλλά γιατί είσαι τρομαγμένη; 

Από τη συζήτησή τους, αγαπητοί μου, μαθαίνουμε την αιτία της ταραχής της Αντιγόνης. Ο Κρέοντας έχει διατάξει να ταφεί με τιμές και με τον καθιερωμένο τρόπο ο Ετεοκλής, ενώ ο Πολυνίκης να μείνει άταφος. Η Αντιγόνη δηλώνει ότι θα παρακούσει τη διαταγή της πολιτείας και θα θάψει τον αδελφό της. Η Ισμήνη φοβάται, δε θα τη βοηθήσει. Δε θα βοηθήσει την αδελφή της να πραγματοποιήσει το ιερό του το χρέος. Φοβάται. Λογάριασε, της λέει, είμαστε αδύναμες. Γεννηθήκαμε γυναίκες. Μας κυβερνάει ο δυνατός και είναι ανάγκη να σκύψουμε το κεφάλι. Η Αντιγόνη διαφωνεί. Εμένα μ αρέσει να πράξω και ας πεθάνω. Καλόν μοι τούτο ποιούσι θα νυν. Εγώ θα τιμήσω τη θέληση των Θεών. Εσύ τιμάσέ τους αν θέλεις.

Φεύγουν από τη σκηνή και στην ορχήστρα μπαίνει ο χορός. Τον αποτελούν δεκαπέντε σοφοί γέροντες. Ο χορός εκδηλώνει τη χαρά του γιατί ο εχθρός νικήθηκε και έφυγε ντροπιασμένος. Χαιρετάει το φως που φωτίζει την ελεύθερη πια Θήβα. Ευχαριστεί τον Δία που τιμώρησε τους εχθρούς. Ο χορός τονίζει. Ο Δίας απεχθάνεται τα λόγια τα παχιά του κομπασμού και γι αυτό τιμώρησε τους εισβολείς. Ζευς υπερεχθέρει μεγάλης γλώσσης κόμπους και προτείνει. Στους ναούς των θεών να χυθούμε και ίσα με το ξημέρωμα να στήσουμε χορό. Θεών δε ναούς χωρίς πανυχύεις πάντας επέλθωμεν. 

Αυτή τη στιγμή έρχεται ο Κρέοντας, ο βασιλιάς από το παλάτι, συνοδευόμενος από φρουρούς. Πολίτες, λέει με στόμφο, οι θεοί, αφού πρώτα σήσαν την πόλη με μέγας άλλο, πάλι την όρθωσαν. Όλα όσα έγιναν τα γνωρίζετε. Τώρα θα ακούσετε τις αποφάσεις μου. Είμαι άρχοντας και πρέπει να αποφασίσω όσα πρέπει να γίνουν. Ο ηγέτης πρέπει να αποφασίζει. Όποιος είναι ηγέτης και φοβάται να πει τη γνώμη του, είναι φαύλος. Εμήγαρ ως τις πάσαν ευθύνων πολήν με τον αριστον άπτεται βουλευμάτων. Αλλ' εκ φόβου τινός γλώσσαν εγκλίσας έχει κάκιστος είναι.Μνήτε και πάλαι δωκει. Και όποιος συνεχίζει θεωρεί ένα φίλο του πιο σπουδαίο από την πατρίδα του. Αυτόν τον κρίνω τυποτένιο και μείζονα ος τις αντί της αυτού πάτρας φίλον νομίζει τούτον ουδαμού λέγω. Πολίτες. 

## Η Δύναμη του Δία και η Εμφάνιση του Αίμονα

Ευδαίμων όποιος πέρασε τη ζωή του χωρίς πίκρες. Αντίθετα, δυστυχισμένος, όποιος γνώρισε την οργή του Θεού και το σπίτι του σύστηκε συθέμελα. Η μια συμφορά φέρνει την άλλη, όπως τα κύματα που το ένα χτυπάει μετά το άλλο και ανακατεύουν το βυθό της θάλασσας και βογκούν στενάζοντας όταν χτυπούν τα βράχια. Και γεμάτος δέος ο χορός απευθύνεται προς τον Θεό. Τη δύναμή σου ο Δίας. Ποιος αλαζόνας άνθρωπος μπορεί να περιφρονήσει; Αιώνιος δυνάστης εσύ κυβερνάς για μας τους θνητούς αυτός ο νόμος κυβερνά. Ο βίος των θνητών δεν σέρνεται πολύ καιρό έξω από της συμφοράς το μονοπάτι. Λίγες ελπίδες φωλιάζουν μέσα μας, αλλά γρήγορα μαθαίνουμε τούτη τη σκληρή αλήθεια. Στο μυαλό εκείνου που ο Θεός αποφάσισε να τον πάει στη συμφορά. Το κακό φαντάζει για καλό και έξω από συμφορές για λίγο χρόνο χαίρεται πράσι δε ολίγον χρόνον εκτός άτας. 

Τη στιγμή αυτή μπαίνει στη σκηνή ο γιος του Κρέοντα, ο Έμονας. Ο αρραβωνιαστικός της Αντιγόνης έχει μάθει όλα όσα έχουν συμβεί. Ότι ο πατέρας του έκλεισε στη φυλακή την Αντιγόνη, ότι την καταδίκασε σε θάνατο και ότι οι πολίτες είναι φοβισμένοι με όλες αυτές τις αποφάσεις του πατέρα του.Έμονας, Πατέρα, σε σέβομαι και σε τιμώ, όπως πρέπει να κάνει κάθε γιος. Ικανοποιημένος ο Κρέοντας. Αυτή τη δήλωση, παιδί μου, της υπακοής, μου φέρνει χαρά. Παιδί μου, χαίρομαι. Χαίρομαι που είσαι γιος μου. Είμαι υπερήφανος για σένα. Μη σε παρασύρει ποτέ η αγάπη μιας γυναίκας. Πληγεί ο κακός φίλος, όπως η Αντιγόνη. Αυτή μόνη παράκουσε τις διαταγές μου, παράκουσε τους νόμους της πολιτείας. Ο καθένας γιε μου πρέπει να υπακούει. Αναρχία σου και στην μείζων κακών. Η πειθαρχία μόνο σώζει. 

Ο Έμονας ακούει με προσοχή. Παίρνει το λόγο με πολύ σεβασμό. Πατέρα, μιλάς σωστά. Όμως μπορεί να υπάρχει κι άλλη άποψη. Εσύ δεν έχεις ακούσει τι λένε οι πολίτες. Δεν το έχεις ακούσει γιατί σε φοβούνται και προτιμούν να σε κολακεύουν παρά να συζητούν μαζί σου ελεύθερα. Εγώ ο γιος σου σου λέω τούτο. Οι πολίτες θρηνούν την κόρη τούτη την Αντιγόνη και θαυμάζουν. Θαυμάζουν την πράξη της γιατί υπάκουσε στους άγραφους θεϊκούς νόμους, στους νόμους του Θεού και όχι στις δικές σου διαταγές. Άκουσε με, πατέρα και ο πιο σοφός άνθρωπος δεν είναι ντροπή να μαθαίνει.

## Η Διαμάχη και το Χορικό

Ο Κρέοντας θυμώνει. Εσύ ένα παιδαρέλι θα με διδάξεις; Η συζήτηση μεταξύ τους αγριεύει. Ακούγονται απειλές και στο τέλος ο Έμονας εγκαταλείπει ορμητικά τη σκηνή απειλώντας φοβερές απειλές. Ο χορός άκουσε και τρομάζει. Αφέντη, έφυγε το παιδί όλο βιάσει και χολή. Σκοτίζει ο πόνος το μυαλό των νέων. 

Και επειδή ο χορός κατάλαβε τι σήμαιναν τα λόγια που είπε ο Έμονας, ο Έμονας που αγαπούσε την Αντιγόνη, άρχισε ο χορός να ψάλλει το πιο όμορφο χορικό που έχει γραφτεί ποτέ. Έρως ανήκατε μάχαν Έρως ως εν κτήμασι πίπτεις, ως εν μαλακαίς παρειαίς νεανιδώσιν ηχεύεις, φυτάς δε υπερπόντιος εν ταις αγρονόμοις αυλαίς και σε ούτε αθανάτων φίξιμος ουδείς, ούτε αμερίων σε γή ανθρώπων οδέχων μέμειεν.

## Η Τραγική Έκβαση

(μουσική) Από δω και πέρα αγαπητοί μου ακροατές, όλα θα εξελιχθούν γρήγορα. Η Αντιγόνη βγαίνει από το παλάτι συνοδευόμενη από τους φρουρούς. Λυπημένη, λέει, πολίτες της πατρικής μου χώρας, πορεύομαι τη στερνή στράτα. Βλέπω για τελευταία φορά το φως του ήλιου. Ο Άδης με περιμένει άκλαφτη. Χωρίς φίλους, χωρίς τραγούδια γάμου, σέρνομαι στον ύστατο δρόμο μου.

Μπαίνει ο Κρέοντας. Άσε τα μοιρολόγια. Πάρτε την γρήγορα από δω, διατάσσει η Αντιγόνη. Τάφε μου κρεβάτι νυφικό, σπίτι μου στη βαθιά γη και κελί αιώνιο. Έρχομαι να βρω τους δικούς μου. Η ελπίδα με τρέφει πως θα βρω στον άλλον κόσμο όσους αγαπώ. Και όλο παράπονο απευθύνεται προς όλους. Κοιτάξτε τι παθαίνω και από ποιους το παθαίνω. Εγώ που ξόδεψα τη ζωή μου τιμώντας τους θεούς. Υία υπό οίων ανδρών πάσχω την ευσεβείαν σεβήσασα. Η Αντιγόνη απομακρύνεται και στη σκηνή μπαίνει ο μάντης Τειρεσίας, τον οποίο έχει καλέσει ο βασιλιάς. 

Ο Τειρεσίας, ανήσυχος, συμβουλεύει τον Κρέοντα να αλλάξει γνώμη, γιατί τα σημάδια που είδε στον ουρανό ήταν τρομακτικά. Ο Κρέων μιλάει προσβλητικά στον μάντη. Τον κατηγορεί ότι πληρώθηκε, πληρώθηκε από κάποιους, τον λέει παραδόπιστο. Αγριεύει ο Τειρεσίας. Μάθε λοιπόν, του λέει, ότι σε λίγο θα πληρώσεις με έναν νεκρό των νεκρών αντισήκωμα σπλαχνωδικός σου και αγριεμένος φεύγει οδηγούμενος από ένα παιδί. Ο χορός ανησυχεί.

Ο γέρος έφυγε. Ω βασιλιά! Προφητεύοντας πολλές άσχημες προφητείες. Τούτος δε λαθεύει. Ο Κρέοντας άρχισε ν ανησυχεί. Ναι, γέροντες, ανησυχώ. Γέροντες, αισθάνομαι δυστυχείς. Τι πρέπει να κάνω; Πέστε μου, δεν ξέρω. Και στο τέλος έξαλλος. Δούλοι, προφτάστε! Ελάτε γρήγορα, πάρτε ξινιάρια, τρέξτε στον τύμβο, σώστε την Αντιγόνη. Φεύγει βιαστικά. Όμως τώρα είναι πολύ αργά. Μπαίνει στη σκηνή ο άγγελος. Κάδνου πάροικοι. Ο Αίμονας χάθηκε. Με το χέρι του σφάχτηκε. Το φοβερό αυτό άγγελμα το ακούει η Ευρυδίκη, η μητέρα του Αίμονα, χωρίς να πει τίποτε. Μόνο κοιτάζει σαστισμένη και αποχωρεί από τη σκηνή. Ο χορός κατάλαβε. Άσκοτοι θαρρώ και η σιωπή, καθώς ανώφελος και ο μεγάλος θρήνος λέει. Ο άγγελια αφόρος αποχωρεί. 

Έρχεται τη στιγμή αυτή ο Κρέοντας από τους αγρούς, συνοδευόμενος από τους φρουρούς που μεταφέρουν το νεκρό σώμα του Αίμονα. Ο Κρέοντας θρηνεί. Κάποιος Θεός με τύφλωσε. Κάποιος Θεός με χτύπαγε βαριά στην κεφαλή μου, με βρόνταγε σε στράτες άγριες και ποδοπατούσε τη χαρά μου.Φευ καημοί των ανθρώπων αλύτρωτοι. Αλλά ο εξάγγελος βγαίνει από το παλάτι και διακόπτοντας τους θρήνους του Κρέοντα, αναγγέλλει. Η γυναίκα σου πέθανε. Οι γυνοί τέθνηκε. Υιό, φωνάζει ο Κρέων, αλύπητο λιμάνι του θανάτου. Οι πύλες του παλατιού ανοίγουν και το νεκρό σώμα της Ευρυδίκης μεταφέρεται στη σκηνή. Ο θρήνος είναι αβάσταχτος. Ο εξάγγελος λέει ότι αιτία και του θανάτου τούτου είσαι εσύ. Κρέων. Αλίμονο! Εγώ σε σκότωσα. Πάρτε με, δούλοι. Σύρτε με γρήγορα μακριά, γιατί δεν είμαι παρά ένα τίποτα. Ασήκωτη μοίρα καλπάζει στην κεφαλή μου. Κι ο εξάγγελος και οι φρουροί συνοδεύουν τον Κρέοντα στο παλάτι, ενώ ο χορός φιλοσοφεί. Μέγα καλό και πρώτο της ευτυχίας η φρόνηση. Κανείς δεν πρέπει να ασεβεί στη θεία τάξη. Λόγια μεγάλα, ξιπασιάς, με συμφορές μεγάλες πληρώνονται με τον καιρό στα γηρατειά θα ρθει και η γνώση. Γήρα το φρονήεν εδίδαξαν. 

(μουσική), (παύση). 

## Σχόλια και Ανάλυση

Αγαπητοί μου ακροατές! Θέλω να κάνουμε λίγα σχόλια. Ο Κρέοντας εδώ είναι η φωνή της πολιτείας. Είναι ο απόλυτος μονάρχης, ο αρμόδιος να εξασφαλίσει τη σωτηρία της πόλης και την τήρηση των νόμων. Η απόφασή του να ταφεί ο υπερασπιστής της πατρίδας Ετεοκλής και να μείνει άταφος ο προδότης Πολυνίκης είναι δικαιολογημένη από το πολιτικό δίκαιο. 

Όμως ο Κρέοντας, έχοντας απεριόριστη πίστη στη δύναμη και στην εξουσία της πολιτείας, καταλήγει στην υπερβολή, στην ύβρη. Όχι μόνον διατάζει να μη θάψουν τον Πολυνείκη, αλλά ορίζει και φύλακες να φρουρούν το νεκρό σώμα του, ώσπου να κατασπαραχθεί από τα όρνια και τα σκυλιά. Σκηνές αποτρόπαιες υποβάλλονται στους θεατές που θίγουν την ανθρώπινη αξιοπρέπεια και προκαλούν απέχθεια για τον εμπνευστή τους Κρέοντα. Ο ίδιος δεν έχει συναίσθηση της πλάνης του. Πιστεύει ότι είναι συνεπής στους νόμους της πόλης, αλλά και στους θεούς της. Δε χαρακτηρίζει τις πράξεις του συνειδητή ασέβεια και αντιθρησκευτικότητα. Είναι αιχμάλωτος της τυραννικής εξουσίας και γύρω του βλέπει συνεχώς κινδύνους που την απειλούν. Ψιθύρους στην πόλη εναντίον του. Υποκινητές της εξέγερσης. Πληρωμένοι σουτασιαστές. Είναι το σύνδρομο της ανησυχίας και του φόβου που χαρακτηρίζει όλους όσους ασκούν μοναρχική εξουσία.

Ενώ στην αρχή, στο λόγο του προς τους πολίτες της Θήβας παρουσιάζεται ως ένας συνετός άρχοντας που με σταθερές αρχές θα κυβερνήσει την πόλη του, αργότερα, σε στιγμή παροξυσμού, όταν νιώθει τον θρόνο του να κλονίζεται, θα ρωτήσει: στον αρχοντά της δεν ανήκει η πόλη; Για αυτόν βέβαια η ερώτηση είναι ρητορική και η απάντηση αυτονόητη. Ακόμη και όταν ο μάντης Τειρεσίας έρχεται να του αποκαλύψει το μήνυμα των θεών ότι η πόλη υποφέρει από το μίασμα του άθαφτου νεκρού, μέσα στην έξαρση της αλαζονείας και φιλιποψίας του, φαντάζεται πως και ο μάντης τον εξαπατά και αρνείται να υποχωρήσει. Μέσα από την παραίσθηση και την πλάνη του θα βγει μόνον όταν δει τον γιο του νεκρό και πληροφορηθεί την αυτοκτονία της γυναίκας του. Η αναγνώριση του σφάλματός του θα έρθει καθυστερημένα, όταν δε θα υπάρχει πια δυνατότητα επανόρθωσης. 

Η Αντιγόνη ενσαρκώνει στο έργο και εκπροσωπεί τους αναλλοίωτους ηθικούς νόμους. Ο συγγενικός δεσμός της με τον Πολυνείκη δεν της επιτρέπει να τον αφήσει άταφο, έρμαιο των θηρίων. Στη συνείδησή της και τα δύο αδέρφια της έχουν το δικαίωμα της ταφής. Δεν υπηρετεί τους θεούς του Κρέοντα, αλλά τους θεούς του κάτω κόσμου που δεν κάνουν διακρίσεις στους νεκρούς.Στον κάτω κόσμο τους μετρούν με το ίδιο ζύγι, λέει. Η μεγαλειότητα της ψυχής της δεν πτοείται από τις απειλές του βασιλιά και την τιμωρία που κρέμεται πάνω από το κεφάλι της. Άλλωστε ο θάνατος είναι λυτρωμός από τη δυστυχισμένη ζωή της. Την ακούσαμε. Όποιος, όπως εγώ, με μύριες συμφορές ζυμώθηκε, δεν είναι τάχα κερδισμένος να πεθάνει. 

Η πεμπτουσία, αγαπητοί μου, της τραγωδίας αυτής περικλείεται στο πρώτο στάσιμο που τραγουδά ο χορός. Ο άνθρωπος είναι ικανός για όλα. Περνά φουρτούνες, οργώνει την απέραντη γη, δαμάζει τα ζώα της στεριάς και της θάλασσας, ιδρύει πολιτείες, γιατρεύει ανίατες αρρώστιες. Αλλά το ζήτημα είναι αν έχει τη γνώση του απόλυτου θεϊκού δικαίου ή αν περιφρονεί την αιώνια τάξη και οδηγεί τον εαυτό του και την κοινωνία στον αφανισμό.