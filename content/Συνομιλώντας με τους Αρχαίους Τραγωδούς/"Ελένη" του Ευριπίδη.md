<iframe width="560" height="315" src="https://www.youtube.com/embed/aIxThhbRza0?si=Fs_JhZxcXoZwPBGA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>


## "Ελένη" του Ευριπίδη

Ο κος Διογένης Μαλτέζος, στην παρουσίασή του για την "Ελένη" του Ευριπίδη, αναλύει το έργο ως μια αναθεώρηση του μύθου της ωραίας Ελένης και μια φιλοσοφική αναζήτηση για το νόημα της ανθρώπινης ύπαρξης. 

**Εισαγωγή:** 
Τοποθετεί τον Ευριπίδη στο πλαίσιο της αρχαίας τραγωδίας, συγκρίνοντάς τον με τον Αισχύλο και τον Σοφοκλή. Παρουσιάζει την παραδοσιακή αντίληψη για την Ελένη και την καινοτόμο ερμηνεία του Ευριπίδη, όπου η Ελένη δεν πήγε ποτέ στην Τροία. *

**Πλοκή του Έργου:** Αναλύει την πλοκή του έργου, ξεκινώντας από τον πρόλογο και τις πρώτες σκηνές στην Αίγυπτο, την συνάντηση με τον Τεύκρο, την άφιξη του Μενέλαου, την αποκάλυψη της αλήθειας για το είδωλο, και το σχέδιο απόδρασης. 

**Θεματική Εστίαση:** Εμβαθύνει στις φιλοσοφικές αναζητήσεις του έργου, όπως η ευθύνη των θεών, η έννοια της δικαιοσύνης, το ζήτημα της ματαιότητας του πολέμου, και το μήνυμα ελπίδας που αναδύεται μέσα από την απελπισία. Συνδέει τις θεματικές με αποσπάσματα από την Βίβλο (Εκκλησιαστής) και τον Τσέχωφ ("Τρεις Αδελφές").

**Συμπέρασμα
Η "Ελένη" του Ευριπίδη δεν είναι απλώς μια αναδιήγηση του γνωστού μύθου, αλλά μια βαθιά φιλοσοφική και υπαρξιακή διερεύνηση. Μέσα από την ανατρεπτική ιστορία της Ελένης, ο Ευριπίδης θέτει ερωτήματα που παραμένουν επίκαιρα μέχρι σήμερα, προσκαλώντας μας να αναλογιστούμε τη φύση της αλήθειας, της δικαιοσύνης και της ανθρώπινης ύπαρξης.

**Η παρουσίαση του κου Μαλτέζου προσφέρει μια ερμηνευτική προσέγγιση στην "Ελένη", αναδεικνύοντας την πολυπλοκότητα των θεμάτων του έργου και την διαρκή επικαιρότητά τους στην κατανόηση της ανθρώπινης κατάστασης.**





## *Ολόκληρο το κείμενο της εκπομπής:*

## Εισαγωγή στην Αρχαία Τραγωδία και τον Ευριπίδη

Ευχαριστώ. Αγαπητοί μου ακροατές, όσο διαρκεί το Φεστιβάλ της Επιδαύρου θα είναι επί καιρό για το σταθμό μας η αρχαία ελληνική τραγωδία. Ο Ευριπίδης ήταν ο νεότερος από τους τρεις τραγικούς. Με τρόπο απλό μπορούμε να πούμε ότι ο Αισχύλος, τον οποίο γνωρίζουμε καλά, είναι ο παππούς. Ο Σοφοκλής είναι ο γιος και ο Ευριπίδης είναι ο εγγονός. Και όλα αυτά τα γεγονότα γίνονται μέσα σε έναν αιώνα, από το 500 περίπου προ Χριστού μέχρι το 400 περίπου μετά Χριστόν προ Χριστού.

## Η Παραδοσιακή και η Ευριπίδεια Ερμηνεία της Ελένης

Και η Ελένη ποια είναι; Τη γνωρίζουμε όλοι από το δημοτικό σχολείο. Είναι η ωραία Ελένη του Μενέλαου. Αυτή που έκλεψε ο Πάρης και την πήγε στην Τροία. Αυτή που έγινε η αφορμή του Τρωικού πολέμου. Εξαιτίας της σκοτώθηκαν τόσα παλικάρια. Εξαιτίας της έγινε πολύ κακό. Καταραμένη γυναίκα την είπαν. Όμως ο Ευριπίδης δεν δέχεται αυτή την εκδοχή. Όχι, λέει, η Ελένη δεν πρόδωσε τον σύζυγό της Μενέλαο. Η Ελένη δεν πήγε ποτέ στην Τροία. Η Ελένη υπήρξε πίστη σύζυγος. Η Ελένη υπήρξε θύμα. Θύμα; Ποιανού; Αιτία όλων των συμφορών ήταν οι θεοί.

## Η Πλοκή του Έργου: Πρόλογος και Πρώτες Σκηνές

Αλλά ας ακούσουμε το έργο. Ανοίγει η αυλαία.Η σκηνή στην Αίγυπτο φαίνεται στο βάθος. Ο Νείλος. Τα ανάκτορα είναι του βασιλιά Πρωτέα. Εδώ οδήγησε την Ελένη ο Ερμής με διαταγή του Θεού Δία. Τώρα όμως ο Πρωτέας έχει πεθάνει και τον έχει διαδεχθεί ο γιος του Θεοκλήμενος που θέλει να παντρευτεί την ωραία Ελένη παρά τη θέλησή της. Ο Θεοκλήμενος έχει μια αδελφή, τη Θεονώη, που είναι προφήτισσα. Αυτά όλα θα μας τα πει με λεπτομέρειες η ίδια η Ελένη στον πρόλογο του έργου. Είμαι κόρη του Τιμδάρεως και της Λυδίας. Ίσως να έχω πατέρα τον Δία. Έτσι λένε. Οι συμφορές μου αρχίζουν από τότε που οι τρεις θεές διαγωνίστηκαν ποια είναι πιο όμορφη. Και ο Πάρης έκρινε ότι η πιο όμορφη ήταν η Αφροδίτη. Οργίστηκε τότε η θεά Ήρα και εκδικήθηκε τον Πάρη. Έφτιαξε ένα ομοίωμά μου όταν ο Πάρης ήρθε εδώ ένα είδωλο και ο Πάρης φεύγοντας πήρε αυτό το είδωλο νομίζοντας ότι παίρνει εμένα. Εμένα ο Δίας διέταξε τον Ερμή να με φέρει εδώ στην Αίγυπτο, στα παλάτια του Πρωτέα, να περιμένω τον ερχομό του άντρα μου, του Μενέλαου. Είμαι αθώα, είμαι δυστυχής. Με θεωρούν αιτία του πολέμου και των συμφορών.Με μισούν. Όμως σας εξομολογούμαι. Είμαι αθώα.

## Συνάντηση με τον Τεύκρο και Άφιξη του Μενέλαου

Την ώρα αυτή της εξομολογήσεως και του παραπόνου έρχεται στη σκηνή ο Τεύκρος, ο αδελφός του Αίαντας. Τον έχουμε γνωρίσει, αγαπητοί μου. Βλέποντάς την ταράσσεται. Βλέπω μισημένη εικόνα. Γυναίκας φόνισσας φωνάζει καταραμένη να σαι, καταραμένη να ναι αυτή που τόσο της μοιάζεις. Ακολουθεί συζήτηση. Ο Τεύκρος της μιλάει για την Ελένη που συνάντησε στην Τροία. Για τον φοβερό πόλεμο, για τις συμφορές του πολέμου. Τέλος, φεύγει γιατί κινδυνεύει επειδή είναι Έλληνας και τους Έλληνες εκεί τους σκοτώνουν. Ο Τεύκρος φεύγει και μένει σκηνή στη σκηνή. Η Ελένη θυμάται τη ζωή της. Η ομορφιά της ήταν αιτία της δυστυχίας της. Στο βάθος φταίνε οι θεοί. Αυτή είναι αθώα. Αφήνει το ιερό βήμα, το ιερό μνήμα όπου είχε ζητήσει άσυλο και πηγαίνει μέσα στα ιδιαίτερα δώματα της προφήτισσας Θεονόης να πάρει χρησμό. Αυτή τη στιγμή που η σκηνή είναι άδεια, εμφανίζεται ένας άντρας ρακένδυτος, με αρχοντική όμως όψη. Είναι ο Μενέλαος.Μια μεγάλη τρικυμία έριξε το καράβι του στις ακτές της Αιγύπτου. Σώθηκε αυτός, λίγοι από τους συντρόφους του και η Ελένη. Την Ελένη και τους συντρόφους τους έκρυψε σε μια σπηλιά και ο ίδιος ήλθε να ζητήσει βοήθεια. Χτυπάει την πόρτα και ανοίγει μια γριά από τη γριά θυρωρό. Μαθαίνει ο Μενέλαος που βρίσκεται. Μαθαίνει ότι εδώ είναι τα ανάκτορα του Πρωτέα. Μαθαίνει ακόμα για την Ελένη, για τη δυστυχία της, γιατί δεν θέλει να παντρευτεί τον Θεοκλήμενο. Όλα αυτά αναστατώνουν τον Μενέλαο. Μα αφού την Ελένη την έχει κλείσει μέσα στη σπηλιά, υπάρχει άλλη Ελένη. Την ώρα αυτή εμφανίζεται η Ελένη. Ο Μενέλαος δεν πιστεύει στα μάτια του. Μα τι τέλος πάντων συμβαίνει; Από τη συζήτηση με την Ελένη μαθαίνει όλη την αλήθεια ότι στην Τροία δεν πήγε ποτέ.

## Αποκάλυψη της Αλήθειας και Σχέδιο Απόδρασης

Ότι αυτά όλα ήταν δόλος των θεών. Ότι τόσον χρόνο, τόσα χρόνια που πολεμούσαν, πολεμούσαν για ένα είδωλο. Τα αισθήματα όλων είναι η κατάπληξη και ο φόβος. Ενώ ακόμη δεν έχουν συνέλθει από την έκπληξη, έρχεται ένας άγγελος αφόρος και λέει Μενέλαε, θαύμα έγινε! Η Ελένη που ήταν μαζί μας στη σπηλιά έφυγε. Την είδαμε να ανεβαίνει προς τους ουρανούς και να μας μιλάει. Οι κτήροντες, Έλληνες και Φρύγες άδικα σκοτώνονται. Πολεμούσατε για ένα είδωλο, για ένα τίποτα. Τώρα πλέον γίνονται όλα πιο καθαρά. Ο Μενέλαος τώρα γνωρίζει την πραγματική αλήθεια. Τώρα πρέπει να φύγουν. Πώς όμως; Η Ελένη καταστρώνει ένα σχέδιο. Ο ξένος, ο Μενέλαος, θα έλθει τάχα ναυαγός και θα προσποιηθεί ότι είναι ένας ναύτης που σώθηκε από το φοβερό ναυάγιο και θα αναγγείλει με θρήνους το θάνατο του Μενελάου. Ο Μενέλαος θα πει πνίγηκε. Έτσι και γίνεται. Ο Θεοκλήμενος, ακούγοντας το νέο χαίρεται. Η Ελένη θρηνεί, όμως συνέρχεται και βεβαιώνει τον Θεοκλήμενο ότι τώρα που πέθανε ο άντρας της μπορεί να τον παντρευτεί.Όμως ζητάει μια χάρη να της επιτρέψει να κάνει τα νόμιμα για τον πνιγμένο άντρα της. Και ποια είναι αυτά τα νόμιμα; Θέλει ένα καράβι μέσα στο οποίο θα μπουν μόνον Έλληνες. Κανείς από τους ξένους γιατί δεν επιτρέπεται. Και μέσα στη θάλασσα, πάνω από το καράβι, θα ρίξει λουλούδια στη θάλασσα και θα χύσει όλες τις χώρες που πρέπει. Ο Θεοκλήμενος πείθεται. Το καράβι απομακρύνεται. Ο Μενέλαος με τη βοήθεια των συντρόφων του ρίχνει στη θάλασσα τους ναύτες του Θεοκλήμενου και όλοι βάζουν πλώρη για την Ελλάδα.

## Φιλοσοφικές Αναζητήσεις και το Μήνυμα του Έργου

Και το έργο τελειώνει με τούτα τα λόγια. Πολλές μορφές παίρνουν τα έργα των θεών. Και ανέλπιστα πολλά οι θεοί πραγματώνουν και συνήθως δε γίνονται όσα προσμένει κανείς πως θα γίνουν. Και για αυτά που κανείς δεν προσμένει, ο Θεός βρίσκει τρόπο να γίνουν. Τέτοια έκβαση πήρε και τούτο το έργο. Αγαπητοί μου ακροατές, πριν προσπαθήσουμε να βρούμε το βαθύτερο μήνυμα του έργου, ας διαβάσουμε κάποια χαρακτηριστικά αποσπάσματα. Δεν πήγα εγώ στην Τροία. Φάντασμα ήταν, βεβαιώνει η Ελένη ουκ ήλθεν εσγίν τρωάδα, αλλ' είδωλον ίν και ζωντανά φαντάσματα.Ποιος φτιάχνει; Ρωτάει ο Μενέλαος. Ο αιθέρας, απαντάει η Ελένη. Και απ αυτόν εσύ γυναίκα έχεις που είναι από Θεό φτιαγμένη. Και ποιος θεός το φάντασμα έχει φτιάξει; Ρωτάει με μεγάλη απορία ο Μενέλαος. Γιατί απίστευτα μου φαίνονται όσα είπες. Η Ήρα, απαντάει η Ελένη, το έφτιαξε αντί για μένα. Γυναίκα του ο Πάρης μη με κάνει. Και πώς λοιπόν ταυτόχρονα εδώ ήσουν και στην Τροία; Ρωτάει ο Μενέλαος. Το όνομα μπορεί σε πολλά μέρη να είναι, απαντάει η Ελένη, όχι όμως και το σώμα. Την ώρα που αγαπητοί μου ακροατές, φτάνει ο άγγελος αφόρος και λέει και μαθαίνει όλη την αλήθεια, ρωτάει Τι άδικα λοιπόν για μια νεφέλη πολεμούσαμε; Τι φεις; Νεφέλης άρα άλλως είχομεν πόνους. Και απαντάει ο Μενέλαος στις απορίες. Όλον αυτόν αιτία είναι η Ήρα και εκείνος των τριών θεών ο αγώνας και τούτη που εδώ μπροστά μου βλέπω. Ρωτάει ο άγγελος. Η πραγματική γυναίκα σου είναι ο Μενέλαος. Αυτή. Να τα πιστέψεις όσα λέω.Και ο άγγελος. Πόσο δυσεξιχνίαστος, πόσο πολύτροπος ο Θεός είναι; Ω θύγατε! Ο Θεός ως έφιττη, ποικίλων και δυστέκμαρτον. Πώς τόσο καλά όλα τα αναστρέφει, πηγαίνοντας τα πότε δώθε, πότε κείθε; Ο ένας βασανίζεται και ο άλλος, που δεν βασανίστηκε ποτέ του πάλι κακώς στο τέλος της ζωής του, χωρίς ποτέ σίγουρη να έχει τύχη. Η Ελένη φιλοσοφεί κι αυτή θλιμμένη όπως είναι. Μισεί ο Θεός τη βία, λέει και ζητάει από όλους τους ανθρώπους να αποκτούν τα αγαθά και όχι να τα αρπάζουν. Μακριά να μένει ο άδικος πλούτος. Ο ουρανός κοινός για τους ανθρώπους και η γη κοινοί το ίδιο, όπου πρέπει, γεμίζοντας τα σπίτια τους, τα ξένα να μην αρπάζουν αγαθά και ούτε να προσπαθούν με βία να πάρουν ο ένας του άλλου και να σκοτώνονται. Οι θεονόοι. Προφήτισσα του Θεού, γεμάτη καλοσύνη, βεβαιώνει. Από τη φύση μου, μέσα στην ψυχή μου υπάρχει ένας τρανός ναός της Δίκης και αυτόν που τον κρατάω από τον ηρέα, εγώ Μενέλαε, θα προσπαθήσω να τον διαφυλάξω.Φοβάμαι τους θεούς, γιατί και οι ζωντανοί και οι πεθαμένοι πληρώνουν για ό, τι εδώ έχουν κάνει. Δε ζει ο νους των πεθαμένων, όμως έχει συνείδηση που δεν πεθαίνει, αφού με τον αθάνατο αιθέρα ενώνεται παντοτινά μαζί του. Αγαπητοί μου ακροατές, καταλαβαίνετε ότι εδώ ομιλεί για την αθανασία της ψυχής και σε ένα άλλο στις Ικέτες το λέει ακόμη πιο καθαρά. Αφήστε τώρα να σκεπαστούν με χώμα οι πεθαμένοι και το κάθε στοιχείο να ξαναπάει απ όπου ήρθε στο φως. Να πάει το πνεύμα στον ουρανό και το κορμί στη γη. Το σώμα είναι δικό μας μόνο όσο μέσα σε αυτό η ζωή να κατοικήσει. Και ύστερα τι;

## Η Φωνή της Φύσης και η Απάντηση στην Απελπισία

Πρέπει να το πάρει εκείνη που το έπλασε, δηλαδή η γη. Ο χορός είναι γοητευμένος, γεμάτος έκπληξη για όλα όσα έχει ζήσει. Την ώρα αυτή ακούγεται μέσα από τα φυλλώματα ένα αηδόνι. Προς το αηδόνι απευθύνεται ο χορός σε ένα κράζω αηδόνι που κρύβεσαι μες στα φυλλώματα των δέντρων. Αηδόνι, πες μου τι είναι Θεός και μη Θεός και τι ήταν αμέσως του; Ω τι Θεός ή μη Θεός; Ή το μέσον; Ποιος θα το πει ποτέ θνητός; Πώς έψαξε και βρήκε στου μακρινού του δρόμου του το τέρμα; Σαν βλέπει τον Θεόν και τις βουλές να στρέφουν προς τα εδώ και έπειτα πάλι προς τα εκεί και πίσω πάλι με αντίδρομα ανά πάντεχα γυρίσματα της τύχης. Και τώρα αγαπητοί μου ακροατές που ακούσατε όλα αυτά, είναι ώρα να ρωτήσουμε ποιο είναι το μήνυμα του έργου; Θέλω να σε ρωτήσω, αγαπητέ μου ακροατή, να μου πεις ένα μυστικό σου μήπως ήρθε ποτέ στιγμή στη ζωή σου που κουρασμένος, πικραμένος, απογοητευμένος ρώτησες κι εσύ μήπως τόσος πόνος, τόση ζωή πήγαν στην άβυσσο για ένα άδειο πουκάμισο, για μια Ελένη; Μέσα σε όλο το έργο που αναλύσαμε.Αυτή η υποψία είναι παρούσα. Η ίδια υποψία εκφράζεται από τον ποιητή Σεφέρη στο ομώνυμο ποίημα, που είναι και αυτό εμπνευσμένο από το έργο τούτο. Ρωτάει και ο ποιητής το αηδόνι δακρυσμένο πουλί στην Κύπρο, τη θαλασσόλιθική, που έταξαν για να μου θυμίζει την πατρίδα, άραξε μοναχός μου αυτό το παραμύθι. Αν είναι αλήθεια πως αυτό είναι παραμύθι, αν είναι αλήθεια πως οι άνθρωποι δεν θα ξανά πιάσουν τον παλιοδόλο τον Θεόν. Αν είναι αλήθεια πως άλλος, ένας άλλος Στέφανος, ύστερα από χρόνια ή κάποιος Αίαντας, ή Πρίαμος, ή Εκάβη ή κάποιος άγνωστος ανώνυμος, που ωστόσο είδε ένα σκάμανδρο να ξεχειλάει κουφάρια, δεν το είχε μες στη μοίρα του να ακούσει μάνα το φθόνο που έρχονται να πούνε πως τόσος πόνος, τόση ζωή πήγαν στην άβυσσο για ένα πουκάμισο αδειανό, για μια Ελένη. Αλλά πιο έντονα αγαπητοί μου. Πιο σπαρακτικά εκφράζεται η υποψία αυτή από τον Εκκλησιαστή, από τα άγια μας βιβλία. Μάταιότης ματαιοτήτων. Είπεν ο Εκκλησιαστής. Μάταιότης ματαιοτήτων. Τα πάντα μάταιότης. Της περιουσίας κέρδος το άνθρωπον εν παντι μόχθω αυτού ο μοχθή υπό τον ήλιο γενεά πορεύεται και γενεά έρχεται.Η δε γη έστειλε εις τον αιώνα. Και ανατέλλει ο ήλιος. Και δίνει ο ήλιος. Και εις τον τόπον αυτού έλκει. Όλα αλλάζουν. Όλα περνούν. Εγώ λοιπόν, ο Εκκλησιαστής, εγεννόμησαν βασιλεύς επί Ισραήλ εν Ιερουσαλήμ. Και έδωκα την καρδία μου του εξητήσαι και του κατασκεύασας θεέν τη σοφία περί πάντων των γινομένων υπό των ουρανών. Ότι περί σπασμών πονηρών έδωκε ο Θεός της υείων των ανθρώπων του. Περίσπασε εν αυτώ. Δηλαδή το συμπέρασμα του είναι ότι ο Θεός παραχώρησε μεγάλη καταπόνηση και ταλαιπωρία στους ανθρώπους, ώστε να καταπονούνται αυτοί με τις ασχολίες τους. Ίδων συν πάντα τα ποιήματα τα πεποιημένα υπό τον ήλιο και ιδού τα πάντα. Μάταιότης. Και από την κόσμια σοφία, από τη σοφία του κόσμου. Τούτου, αγαπητοί μου ακροατές και από την αποκαλύψεως σοφία, αλήθεια ή το ίδιο συναίσθημα της ματαιότητος τονίζεται. Ώστε λοιπόν έρχεται στιγμή που λυποψυχία και που απελπιζόμαστε, που ρωτούμαι με πληγωμένη καρδιά μήπως μάταια πονούμε, μήπως σκοτωνόμαστε για ένα τίποτα, για μια Ελένη; Να μείνουμε όμως σε αυτήν την υποψία, αγαπητοί μου, να αφήσουμε τα γόνατά μας να παραλύσουν από την απαισιοδοξία ή να προσπαθήσουμε να βρούμε μια άλλη απάντηση, Ένα νόημα;Ευτυχώς, υπάρχει άλλη απάντηση. Υπάρχει άλλη πραγματικότητα που πρέπει να είναι η μεγάλη αλήθεια που ζητούμε. Την απάντησή μας τη δίνει η ίδια η φύση. Πρωί πρωί ξυπνούν όλα τα ζωντανά πλάσματα και πετούν, τρέχουν και λαϊδούν, ζητούν την τροφή τους. Ερωτεύονται, γεννούν παιδιά, τα φροντίζουν χωρίς ποτέ να ρωτούν. Να, εδώ στη βεράντα που γράφω, δυο χελιδονάκια έχουν χτίσει τη χελιδονηθόλαρδο τους. Δε ρωτούν, δεν έχουν καιρό. Πετάνε όλη την ημέρα τη τηλεόραση. Έφτιαξαν τη φωλιά τους. Γέννησαν τέσσερα χελιδονάκια. Όλη την ημέρα τους έφερναν μυγίτσες και σκουληκάκια. Τα μεγάλωσαν και τώρα κι αυτά τα τέσσερα σπαθίζουν τον αέρα. Τραγουδούν και δοξάζουν τον Θεό. Ξέρουν ότι σε λίγο θα φύγουν. Ξέρουν ότι θα πάνε αλλού. Ποιος τους το είπε; Ξέρουν ότι εκεί θα κάνει ζέστη για να μπορέσουν να ζήσουν. Ξέρουν ότι αν μείνουν εδώ, θα πεθάνουν από το χειμώνα. Τα ξέρουν καλά. Μα ποιος τους τα έμαθε;

## Το Μήνυμα της Ελπίδας και το Παράδειγμα του Τσέχωφ

Διάβασαν, δεν τ' άκουσαν κι όμως τα ξέρουν. Η φωνή του Θεού είναι μέσα τους, αγαπητοί μου. Η φωνή του Θεού παντού, πέρα και πάνω από τις δικές μας γνώσεις. Και στη δική μας ψυχή η φωνή του Θεού, είτε το ομολογούμε είτε όχι, και τι σημασία έχει η ομολογία; Και στη δική μας ψυχή υπάρχει. Γι' αυτό κι εμείς θα συνεχίσουμε να υπηρετούμε τη ζωή, να την αγαπούμε, να την ευλογούμε. Θα δικαιωθούμε στο τέλος. Έτσι, αγαπητοί μου ακροατές, τελειώνει και το περίφημο έργο του Τσέχωφ, “Οι τρεις αδελφές”. Αφού η απαισιοδοξία τις βασάνισε σε όλη τους τη ζωή, αφού σε όλο το έργο συνεχώς ρωτούν και ξαναρωτούν ποιο είναι το νόημα της ζωής, στο τέλος τις πλημμυρίζει χαρά. Στο τέλος, ξέρουν. Ακούγεται μια μουσική χαρούμενη.



(χορευτική μουσική)



“Θά 'ρθει καιρός”, λέει μία από αυτές, “που όλοι θα ξέρουμε γιατί γίνονται όλα αυτά." "Γιατί αυτός ο πόνος." "Δεν θα υπάρχουν πια μυστήρια." "Τώρα όμως πρέπει να ζήσουμε." "Πρέπει να δουλέψουμε." "Μόνο να δουλέψουμε." "Αύριο θα φύγω μόνη." "Θα είμαι δασκάλα στο σχολειό." "Θα αφιερώσω όλη μου τη ζωή σ' εκείνους που θα τους είναι χρήσιμη." "Τώρα είναι φθινόπωρο." "Γρήγορα θα ρθει ο χειμώνας να τα σκεπάσει όλα με χιόνι." "Αλλά εγώ θα δουλεύω. Θα δουλεύω." Η Όλγα την αγκαλιάζει. Η μουσική παίζει τόσο χαρούμενα, δίνει τόσο θάρρος και νιώθει κανείς πως θέλει να ζήσει. “Θεέ μου, σ' ευχαριστώ!” “Θά 'ρθει ο καιρός που θα φύγουμε κι εμείς για πάντα και θα μας ξεχάσουν, είναι αλήθεια.” “Θα ξεχάσουν τα πρόσωπά μας, θα ξεχάσουν τις φωνές μας." "Όμως τα βάσανά μας θα γίνουν χαρά για εκείνους που θα ρθουν ύστερα από μας." "Η ειρήνη και η ευτυχία θα βασιλέψουν στον κόσμο και οι άνθρωποι θα θυμούνται με καλωσύνη και θα ευλογούν όλους εμάς που ζήσαμε πριν από αυτούς." Ω, αγαπημένες μου αδελφές! Η ζωή μας δεν τέλειωσε ακόμη. Θα ζήσουμε! Η μουσική παίζει τόσο εύθυμα, τόσο χαρούμενα και φαίνεται πως λίγο ακόμα και θα ξέρουμε γιατί ζούμε, γιατί υποφέρουμε.Σ' ευχαριστώ, Θεέ μου. Σ' ευχαριστώ.


(χορευτική μουσική)


Αγαπητοί μου ακροατές, και τα δικά μας βάσανα θα γίνουν χαρά γι' αυτούς που θα ρθουν. Θα συνεχίσουμε το έργο του Θεού. Κουράγιο!


(χορευτική μουσική)
